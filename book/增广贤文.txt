昔时贤文，诲汝谆谆。集韵增广，多见多闻。

自然哲学:
	观今宜鉴古，无古不成今。珠沉渊而川媚，玉韫石而山辉。
	近水知鱼性，近山识鸟音。易涨易退山溪水，易反易覆小人心。
	流水下滩非有意，白云出岫本无心。{落花流水；落花有意随流水，流水无情恋落花}
	当时若不登高望，谁信东流海洋深？已覆之水，收之实难;既坠釜甑，反顾何益。
	路遥知马力，日久见人心。来如风雨，去似微尘;稳的不滚，滚的不稳。
	长江后浪推前浪，世上新人赶旧人。近水楼台先得月，向阳花木早逢春。古人不见今时月，今月曾经照古人
	力微休负重，言轻莫劝人。无钱休入众，遭难莫寻亲;瓜熟蒂落，水到渠成。
	城门失火，殃及池鱼。庭前生瑞草，好事不如无;育林养虎，虎大伤人。
	竹篱茅舍风光好，道院僧房终不如;河狭水激，人急计生。路不铲不平，事不为不成。
	道院迎仙客，书堂隐相儒。庭栽栖凤竹，池养化龙鱼
	若登高必自卑，若涉远必自迩;深山毕竟藏猛虎，大海终须纳细流
	留得五湖明月在，不愁无处下金钩。休别有鱼处，莫恋浅滩头。
	种麻得麻，种豆得豆。天眼恢恢，疏而不漏。螳螂捕蝉，黄雀在后
	未晚先投宿，鸡鸣早看天;击石原有火，不击乃无烟。事从根起，藕叶连心。
	因风吹火，用力不多。不因渔夫引，怎能见波涛？
	秋来满山多秀色，春来无处不花香;拂石坐来春衫冷，踏花归去马蹄香。
	池塘积水须防旱，田地深耕足养家。根深不怕风摇动，树正何愁月影斜。
	惜花春起早，爱月夜眠迟。掬水月在手，弄花香满衣
	苗从地发，树由枝分。宅里燃火，烟气成云。十月滩头坐，一日下九滩。
	满壶全不响，半壶响叮当。卷帘归乳燕，开扇出苍蝇。爱鼠常留饭，怜蛾灯罩纱
	布得春风有夏雨，哈得秋风大家凉;舌咬只为揉，齿落皆因眶。硬弩弦先断，钢刀刃自伤。
	
乡情友情爱情:
	酒逢知己饮，诗向会人吟。相识满天下，知心能几人？相逢好似初相识，到老终无怨恨心	
	美不美，乡中水；亲不亲，故乡人。远水难救近火，远亲不如近邻
	知我者谓我心忧，不知我者谓我何求？莫骂酉时妻，一夜受孤凄。
	一日夫妻，百世姻缘。百世修来同船渡，千世修来共枕眠。
	士为知己者死，女为悦己者容。牡丹花好空入目，枣花虽小结实多
	夫妻相和好，琴瑟与笙簧。哪个梳头无乱发，情人眼里出西施。
	贤妇令夫贵，恶妇令夫败。世间痛恨事，最毒淫妇心。妻贤夫祸少，子孝父心宽。
	和得邻里好，犹如拾片宝。但能守本分，终身无烦恼。
	知音说与知音听，不是知音莫与谈。兄弟相害，不如友生。
	父母恩深终有别，夫妻义重也分离。人生似鸟同林宿，大难来时各自飞。{夫妻本事同林鸟，大难临头各自飞}
	父子竭力山成玉，弟兄同心土变金。爱妻之心是主，爱子之心是亲。
	姊妹同肝胆，弟兄同骨肉。慈母多误子，悍妇必欺夫！养男莫听狂言，养女莫叫离母。
	盗贼怨失主，不孝怨父母。男子失教必愚顽，女子失教定粗鲁.
	男子无志纯铁无钢，女子无志烂草无瓤。生男欲得成龙犹恐成獐，生女欲得成凤犹恐成虎。
	生男莫教弓与弩，生女莫教歌与舞。学成弓弩沙场灾，学成歌舞为人妾。
	十分伶俐使七分，常留三分与儿孙，若要十分都使尽，远在儿孙近在身。
	妻贤何愁家不富，子孙何须受祖田。手指要往内撇，家丑不可外传。
	与人方便自己方便，一家打墙两家好看。当面留一线，过后好相见。
	在家千日好，出门处处难。
命运:
	运去金成铁，时来铁似金。{运去黄金失色，时来铁也生光}
	有意栽花花不发，无心插柳柳成荫。时来风送滕王阁，运去雷轰荐福碑。
	自恨枝无叶，莫怨太阳偏。一切都是命，半点不由人
	命里有时终须有，命里无时莫强求;晴天不肯去，直待雨淋头。去时终须去，再三留不住。
	一举首登龙虎榜，十年身到凤凰池。十年寒窗无人问，一举成名天下知。
	君子安贫，达人知命。爽口食多偏作病，快心事过恐遭殃。
	有缘千里来相会，无缘对面不相逢。人无千日好，花无百日红。
	架上碗儿轮流转，媳妇自有做婆时;万事前身定，浮生空自忙
	蒿草之下或有兰香，茅茨之屋或有侯王。无限朱门生饿殍，几多白屋出公卿。
	座上客常满，杯中酒不空。生死有命，富贵在天。人命在天，物命在人。
	善有善报，恶有恶报。不是不报，时候未到。妙药难医怨逆病，混财不富穷命人。
	道吾好者是吾贼，道吾恶者是吾师。命中只有八合米，走遍天下不满升。
	三贫三富不到老，十年兴败多少人！时来易借银千两，运去难赊酒半壶。
	天意违可以人回，命早定可以心挽。自己无运至，却怨世界难。
	老医迷旧疾，朽药误良方；该在水中死，不在岸上亡。时来遇好友，病去遇良方
	
读书:
	读书须用意，一字值千金。积金千两，不如明解经书。
	养子不教如养驴，养女不教如养猪。有田不耕仓廪虚，有书不读子孙愚。
	仓廪虚兮岁月乏，子孙愚兮礼仪疏。听君一席话，胜读十年书
	人不通今古，马牛如襟裾。白酒酿成缘好客，黄金散尽为收书。
	黑发不知勤学早，转眼便是白头翁。{黑发不知勤学早，白首方悔读书迟}
	欲昌和顺须为善，要振家声在读书。少壮不努力，老大徒伤悲。
	人学始知道，不学亦徒然;学者是好，不学不好。学者如禾如稻，不学如草如蒿。
	见者易，学者难。书到用时方恨少，事非经过不知难。无钱方断酒，临老始读经。
	学在一人之下，用在万人之上。一日为师，终生为父。
	劝君莫将油炒菜，留与儿孙夜读书。书中自有千钟粟，书中自有颜如玉
	好学者则庶民之子为公卿，不好学者则公卿之子为庶民。惜钱莫教子，护短莫从师。
	积钱积谷不如积德，买田买地不如买书。有才堪出众，无衣懒出门。
	会说说都是，不会说无理。差之毫厘，失之千里。
	教子教孙须教义，栽桑栽柘少栽花;路逢侠客须呈剑，不是才人莫献诗。
	三人行必有我师焉。择其善者而从之，其不善者而改之。
	读未见书，如得良友；见已读书，如逢故人。积钱不如积德，闲坐不如看书。
	待有余而济人，终无济人之日；待有闲而读书，终无读书之时
	怪人不知理，知理不怪人。宁做太平犬，莫做离乱人！
	但行好事，莫问前程。
社会险恶:
	逢人且说三分话，未可全抛一片心。画虎画皮难画骨，知人知面不知心
	两人一般心，无钱堪买金；一人一般心，有钱难买针。
	是亲不是亲，非亲却是亲。人情似纸张张薄，世事如棋局局新。
	谁人背后无人说，哪个人前不说人？不拜父母拜干亲，弟兄不和结外人。
	相见易得好，久住难为人。饶人不是痴汉，痴汉不会饶人。
	虎身犹可近，人毒不堪亲。来说是非者，便是是非人
	渴时一滴如甘露，醉后添杯不如无。久住令人贱，频来亲也疏
	但看三五日，相见不如初。人情似水分高下，世事如云任卷舒
	墙有缝，壁有耳。好事不出门，坏事传千里。{隔墙有耳}
	人善被人欺，马善被人骑。人恶人怕天不怕，人善人欺天不欺
	善恶到头终有报，只盼来早与来迟。黄河尚有澄清日，岂能人无得运时？
	但将冷眼观螃蟹，看你横行到几时;小时是兄弟，长大各乡里。
	龙生龙子，虎生虎儿。龙游浅水遭虾戏，虎落平原被犬欺。
	进山不怕伤人虎，只怕人情两面刀。强中更有强中手，恶人须用恶人磨。
	不以我为德，反以我为仇。莫道坐中安乐少，须知世上苦情多。
	炎凉世态，富贵更甚于贫贱；嫉妒人心，骨肉更甚于外人！
	不怕三十而死，只怕死后无名。但知江湖者，都是薄命人。
	屋漏更遭连夜雨，行船又遇打头风。世事如明镜，前程暗似漆。
	不怕方中打死人，只知方中无好人;山高不算高，人心比天高。
	休念故乡生处好，受恩深处便为家。一家饱暖千家怨，一物不见赖千家。
	满载芝麻都漏了，还在水里捞油花！奸不通父母，贼不通地邻。盗贼多出赌博，人命常出奸情。
	儿不嫌母丑，狗不嫌家贫。天欲令其灭亡，必先让其疯狂。
	倒了城墙丑了县官，打了梅香丑了姑娘。好汉莫被人识破，看破不值半文钱。
	一人舍死，万人难当。人争一口气，佛争一炷香。狗咬对头人，雷打三世冤。
	选婿莫选田园，选女莫选嫁奁。红颜女子多薄命，福人出在丑人边。
	临危许行善，过后心又变。志不同己，不必强合。
	要做长寿人，莫做短命事。要做有后人，莫做无后事
	门为小人而设，锁乃君子之防。贼名难受，龟名难当。近朱者赤，近墨者黑。
	一个山头一只虎，恶龙难斗地头蛇。岂能尽如人意？但求无愧吾心。
	愚者千虑，必有一得，智者千虑，必有一失。
	一片云间不相识，三千里外却逢君。平时不烧香，临时抱佛脚。
	人老心未老，人穷志莫穷。人穷志短，马瘦毛长。
	入门休问荣枯事，且看容颜便得知。出门看天色，进门看脸色
	茫茫四海人无数，哪个男儿是丈夫？欺老莫欺小，欺人心不明。
	黄蜂一口针，橘子两边分。{暗箭伤人,太毒}
	黄芩无假，阿魏无真。{便宜的药都是真的}
	
儒家:
	始吾于人也，听其言而信其行。今吾于人也，听其言而观其行。
	钱财如粪土，仁义值千金。马行无力皆因瘦，人不风流只为贫
	莫信直中直，须防仁不仁。山中有直树，世上无直人
	责人之心责己，恕己之心恕人;君子千里同舟，小人隔墙易宿。
	守口如瓶，防意如城。宁可人负我，切莫我负人。再三须慎意，第一莫欺心
	平生不做皱眉事，世上应无切齿人。求人须求大丈夫，济人须济急时无。
	有福伤财，无福伤己;嫉财莫嫉食，怨生莫怨死。栽树要栽松柏，结交要结君子。
	宁可直中取，不可曲中求。人无远虑，必有近忧
	会使不在家富豪，风流不用衣着佳;大家礼义教子弟，小家凶恶训儿郎。
	常将有日思无日，莫把无时当有时。树欲静而风不止，子欲养而亲不待。
	得宠思辱，居安思危。念念有如临敌日，心心常似过桥时。
	君子怀刑，小人怀惠。一夫当关，万夫莫开;以直报怨，知恩报恩。
	君子乐得做君子，小人枉自做小人。谦虚美德，过谦即诈。
	孝莫假意，转眼便为人父母。善休望报，回头只看汝儿孙！
	男子有德便是才，女子无才便是德。三思而行，再思可矣。
	男大当婚女大当嫁，不婚不嫁惹出笑话。君子固穷，小人穷斯滥矣。
	宁可正而不足，不可邪而有余。宁可信其有，不可信其无。
	善事可做，恶事莫为。许人一物，千金不移。为善最乐，作恶难逃。
	隐恶扬善，执其两端。浪子出于祖无德，孝子出于前人贤。
	善为至宝深深用，心作良田世世耕。
时间:
	莺花犹怕春光老，岂可教人枉度春？光阴似箭，日月如梭。
	一年之计在于春，一日之计在于寅。一家之计在于和，一生之计在于勤
	先到为君，后到为臣。莫道君行早，更有早行人;	山中也有千年树，世上难逢百岁人.
	月过十五光明少，人到中年万事休。儿孙自有儿孙福，莫为儿孙做马牛
	一寸光阴一寸金，寸金难买寸光阴。人生不满百，常怀千岁忧。今朝有酒今朝醉，明日愁来明日忧。
	三十不豪，四十不富，五十将来寻死路。生不认魂，死不认尸
	人生一世，草长一春;酒债寻常处处有，人生七十古来稀！
	枯木逢春犹再发，人无两度再少年。莫笑他人老，终须还到老
	记得少年骑竹马，转眼又是白头翁。人生一世，如驹过隙。
	红颜今日虽欺我，白发他时不放君。一日春工十日粮，十日春工半年粮。
	幸生太平无事日，恐防年老不多时。夕阳无限好，只是近黄昏。
	人情莫道春光好，只怕秋来有冷时。快里须斟酌，耽误莫迟春
	百岁无多日，光阴能几时？耽误一年春，十年补不清；
	早起三光，迟起三慌。未来休指望，过去莫思量；
	
政治:
	士者国之宝，儒为席上珍;人心似铁，官法如炉。养兵千日，用在一时。	
	人见白头嗔，我见白头喜。多少少年郎，不到白头死。
	官清司吏瘦，神灵庙祝肥。见官莫向前，作客莫在后。
	一字入公门，九牛拔不出。八字衙门向南开，有理无钱莫进来。
	家无读书子，官从何处来？人到公门正好修，留些阴德在后头。
	只有和气去迎人，哪有相打得太平。忠厚自有忠厚报，豪强一定受官刑。
	官有公法，民有私约。国乱思良将，家贫念良妻。衙门深似海，弊病大如天。
	公道世间唯白发，贵人头上不曾饶;国清才子贵，家富小儿娇。
	为官须作相，及第必争先。将相顶头堪走马，公侯肚内好撑船。
	大家做事寻常，小家做事慌张。结交须胜己，似我不如无。
	惧法朝朝乐，欺公日日忧。桃红李白蔷薇紫，问着东君总不知。
	一言不中，千言不用。一人传虚，百人传实。众星朗朗，不如孤月独明。
	点塔七层，不如暗处一灯;不求金玉重重贵，但愿儿孙个个贤。
	百年成之不足，一旦坏之有余。善化不足，恶化有余。{学坏容易，学好难}
	家贫出孝子，国乱显忠臣！贫莫与富斗，富莫与官争！高人求低易，低人求高难。
	好话不在多说，有理不在高声！一朝权在手，便把令来行。
	官清难逃猾吏手，衙门少有念佛人！家有千口，主事一人。
	天子至尊不过于理，在理良心天下通行。人有几等，官有几品。
	理不卫亲，法不为民。自重者然后人重，人轻者还是自轻
	治国信谗必杀忠臣，治家信谗必疏其亲;谁人做得千年主，转眼流传八百家。
	皇帝坐北京，以理统天下。五百年前共一家，不同祖宗也同华！
	学堂大如官厅，人情大过王法。为人莫犯法，犯法身无主。
	三员长者当官员，几个明人当知县？官吏清廉如修行，书差方便如行善。
	家有三亩田，不离衙门前，乡间无强汉，衙门就饿饭。
	人人依礼仪，天下不设官。衙门钱，眼睛钱；田禾钱，千万年。
	诗书必读，不可做官。为人莫当官，当官皆一般;换了你我去，恐比他还贪。
	夫人死百将临门，将军死一卒不至。他马莫骑，他弓莫挽。
	只只船上有梢公，天子足下有贫亲。一苗露水一苗草，一朝天子一朝臣。
	国家无空地，世上无闲人。人能处处能，草能处处生。
	会打三班鼓，也要几个人。人不走不亲，水不打不浑。
	治国不用佞臣，治家不用佞妇。好臣一国之宝，好妇一家之珍。
	冤家抱头死，事要解交人。家无三年之积不成其家，国无九年之积不成其国
	明人自断，愚人官断。人怕三见面，树怕一墨线。
	天下礼仪无穷，一人知识有限。一人不得二人计，宋江难结万人缘。
	
旧道德:
	忍一句，息一怒，饶一着，退一步;害人之心不可有，防人之心不可无！
	见事莫说，问事不知。闲事莫管，无事早归。
	息却雷霆之怒，罢却虎豹之威;羊有跪乳之恩，鸦有反哺之情。
	天下无不是的父母，世上最难得者兄弟。千里送鹅毛，礼轻情义重。
	人而无信，不知其可也。一人道虚，千人传实。凡事要好，须问三老。
	一毫之恶，劝人莫作。一毫之善，与人方便。见善如不及，见恶如探汤。
	亏人是祸，饶人是福，人各有心，心各有见。量大祸不在，机深祸亦深。
	人在家中坐，祸从天上落。但求心无愧，不怕有后灾。善恶随人作，祸福自己招。
	得忍且忍，得耐且耐，不忍不耐，小事成灾;善必寿老，恶必早亡。
	在家由父，出嫁从夫。痴人畏妇，贤女敬夫。
	水至清则无鱼，人太急则无智。知者减半，愚者全无
	怕事忍事不生事自然无事；平心静心不欺心何等放心！
	妻子如衣服，弟兄似手足。衣服补易新，手足断难续。
	人过留名，雁过留声。择子莫择父，择亲莫择邻。
	燕子不进愁门，耗子不钻空仓。苍蝇不叮无缝蛋，谣言不找谨慎人。
	若要人不知，除非己莫为。为人不做亏心事，半夜敲门心不惊。
	
酒色财气:
	酒不护贤，色不护病；财不护亲，气不护命！色娇者亲，色衰者疏。
	欲求天下事，须用世间财。富从升合起，贫因不算来;穷莫失志，富莫癫狂。
	白水变酒卖，还嫌猪无糟。贫寒休要怨，宝贵不须骄。货离乡贵，人离乡贱。
	红粉佳人休使老，风流浪子莫教贫;富人思来年，穷人想眼前。
	贫居闹市无人问，富在深山有远亲;黄金未为贵，安乐值钱多。
	有钱道真语，无钱语不真。不信但看筵中酒，杯杯先劝有钱人
	闹里挣钱，静处安身.有酒有肉多兄弟，急难何曾见一人？
	酒中不语真君子，财上分明大丈夫;点石化为金，人心犹未足。
	磨刀恨不利，刀利伤人指；求财恨不多，财多害自己;千贯买田，万贯结邻。
	富贵多忧，贫穷自在;人贫不语，水平不流。一家养女百家求，一马不行百马忧。
	人无横财不富，马无夜草不肥。英雄行险道，富贵似花枝。
	世上若要人情好，赊去物品莫取钱。君子爱财，取之有道。贞妇爱色，纳之以礼。
	若争小利，便失大道。合理可作，小利不争;人为财死，鸟为食亡。
	乍富不知新受用，乍贫难改旧家风;礼义生于富足，盗贼出于赌博。
	红粉易妆娇态女，无钱难作好儿郎。清清之水为土所防，济济之士为酒所伤。
	忍得一时之气，免得百日之忧。近来学得乌龟法，得缩头时且缩头。
	有花方酌酒，无月不登楼。三杯通大道，一醉解千愁。瓶花虽好艳，相看不耐长。
	惜花须检点，爱月不梳头。大抵选她肌骨好，不搽红粉也风流。
	莫饮卯时酒，昏昏醉到酉;万恶淫为首，百行孝当先。买货买得真，折本折得轻；
	遇饮酒时须防醉，得高歌处且高歌。{今朝有酒今朝醉}
	信了赌，卖了屋。有子之人贫不久，无儿无女富不长。酒里乾坤大，壶中日月长。
	富贵定要依本分，贫穷不必再思量。贪他一斗米，失却半年粮。争他一脚豚，反失一肘羊。
	贫无达士将金赠，病有高人说药方;争得猫儿，失却牛脚。隔行莫贪利，久炼必成钢。
	良田万顷，日食一升。大厦千间，夜眠八尺。慈不掌兵，义不掌财
	见人富贵生欢喜，莫把心头似火烧。金凭火炼方知色，与人交财便知心。
	莫怨自己穷，穷要穷得干净；莫羡他人富，富要富得清高。找钱犹如针挑土，用钱犹如水推沙！
	别人骑马我骑驴，仔细思量我不如;待我回头看，还有挑脚汉。
	疏懒人没吃，勤俭粮满仓。人亲财不亲，财利要分清。人强不如货强，价高不如口便。
	路上有饥人，家中有剩饭。相逢不饮空归去，洞口桃花也笑人。
	若要断酒法，醒眼看醉人。欲求生富贵，须下死工夫。会买买怕人，会卖卖怕人。
	当家才知盐米贵，养子方知父母恩。饶人算之本，输人算之机。
	父子和而家不退，兄弟和而家不分。近河不得枉使水，近山不得枉烧柴。
	未富先富终不富，未贫先贫终不贫。有钱能说话，无钱话不灵。
	少当少取，少输当赢！饱暖思淫欲，饥寒起盗心！君子千钱不计较，小人一钱恼人心。
	恩爱多生病，无钱便觉贫。只学斟酒意，莫学下棋心;人前显贵，闹里夺争
	清酒红人脸，财帛动人心！财可养生须注意，事不关己不劳心。
	人情送匹马，买卖不饶针！乞丐无粮，懒惰而成。勤俭为无价之宝，节粮乃众妙之门。
	败家子弟挥金如土，贫家子弟积土成金。富贵非关天地，祸福不是鬼神。安分贫一时，本分终不贫。
	久利之事莫为，众争之地莫往。舍财不如少取，施药不如传方。财交者密，财尽者疏。
	婚姻论财，夫妻之道。商贾买卖如施舍，买卖公平如积德。有钱难买子孙贤，女儿不请上门客
	文钱逼死英雄汉，财不归身恰是无。金银到手非容易，用时方知来时难。
	长路人挑担，短路人赚钱。宁卖现二，莫卖赊三。不嫖莫转，不赌莫看。
	赚钱往前算，折本往后算。小小生意赚大钱，七十二行出状元。
	借债经商，卖田还债；赊钱起屋，卖屋还钱。修起庙来鬼都老，拾得秤来姜卖完。
	放债如施，收债如讨。告状讨钱，海底摸盐。银钱莫欺骗，牛马不好变。
	有钱就是男子汉，无钱就是汉子难。本少利微强如坐，屋檐水也滴得多。
	勤俭持家富，谦恭受益多。宁可无钱使，不可无行止。钱多不经用，儿多不耐死。
	弟兄争财家不穷不止，妻妾争风夫不死不止。今年又说明年富，待到明年差不多。
	见钱起意便是贼，顺手牵羊乃为盗。是儿不死，是财不散。财来生我易，我去生财难。
	思虑之害甚于酒色，日日劳力上床呼疾。人上十口难盘，帐上万元难还。
	欲多伤神，财多累心！布衣得暖真为福，千金平安即是春。
	有钱不置怨逆产，冤家宜解不宜结。东屋未补西屋破，前帐未还后又拖。
	
口舌是非:
	杀人一万，自损三千。伤人一语，利如刀割。过头饭好吃，过头话难听！
	平生只会说人短，何不回头把己量？是非只为多开口，烦恼皆因强出头。
	利刀割体疮犹使，恶语伤人恨不消。假缎染就真红色，也被旁人说是非
	人间私语，天闻若雷。暗室亏心，神目如电;群居防口，独坐防心。
	受恩深处宜先退，得意浓时便可休。莫待是非来入耳，从前恩爱反为仇。
	动口不如亲为，求人不如求己;伤身事莫做，伤心话莫说。小人肥口，君子肥身。
	宁可荤口念佛，不可素口骂人。口开神气散，舌动是非生！
	人言未必犹尽，听话只听三分。隔壁岂无耳，窗外岂无人？
	甘草味甜人可食，巧言妄语不可听。当场不论，过后枉然。
	蚊虫遭扇打，只因嘴伤人！好事他人未见讲，错处他偏说得长。
	说长说短，宁说人长莫说短；施恩施怨，宁施人恩莫施怨。事非亲见，切莫乱谈。
	一言而让他人之祸，一忿而折平生之福。一时劝人以口，百世劝人以书。
	好言一句三冬暖，话不投机六月寒。打人莫打脸，骂人莫骂短。
	心不得满，事不得全。鸟飞不尽，话说不完。人无喜色休开店，事不遂心莫怨天。
	男人有志，妇人有势。天旱误甲子，人穷误口齿。贵人语少，贫子话多。
	强盗口内出赦书，君子口中无戏言。要知心腹事，但听口中言。
	无口过是，无眼过难。无身过易，无心过难。入门掠虎易，开口告人难。
	能言不是真君子，善处方为大丈夫！不说自己井绳短，反说他人箍井深。
	祸从口出，病从口入。当面论人惹恨最大，是与不是随他说吧！
	好言难得，恶语易施。一言既出，驷马难追。
	家中不和邻里欺，邻里不和说是非。贼是小人，智过君子。
佛道:
	万事劝人休瞒昧，举头三尺有神明;弹琴费指甲，说话费精神。
	管事少时烦恼少，识人多处是非多。无求到处人情好，不饮任他酒价高。
	他人观花，不涉你目。他人碌碌，不涉你足。谋事在人，成事在天！
	莫把真心空计较，儿孙自有儿孙福;处处绿杨堪系马，家家有路通长安。
	厌静还思喧，嫌喧又忆山。自从心定后，无处不安然。
	人生知足时常足，人老偷闲且是闲。用心计较般般错，退后思量事事宽
	是非终日有，不听自然无。知足常足，终身不辱；知止常止，终身不耻。
	出家如初，成佛有余。救人一命，胜造七级浮屠;细处不断粗处断，黄梅不落青梅落。
	事多累了自己，田多养了众人。不淫当斋，淡饱当肉。缓步当车，无祸当福。
	要做快活人，切莫寻烦恼。胆大不如胆小，心宽甚如屋宽。
	我不如人我无其福，人不如我我常知足！地不生无名之辈，天不生无路之人。
	福满须防有祸，凶多料必无争。少实胜虚，巧不如拙。百战百胜不如无争，万言万中不如一默。
	因祸得福，求赌必输。天有不测风云，人有旦夕祸福。
	忘恩负义，禽兽之徒。作善鬼神钦，作恶遭天遣;省事俭用，免得求人。
	天上人间，方便第一。积德与儿孙，要广行方便。
	知止自当出妄想，安贫须是禁奢心。使心用心，反害自身。
	为人何必争高下，一旦无命万事休。成事莫说，覆水难收。
	人有善愿，天必佑之。祸与福同门，利与害同城。人怕不是福，人欺不是辱。
	
实践:
	秀才不出门，能知天下事。不经一事，不长一智。读过古华佗，不如见症多。
	生就木头造就船，砍的没得车的圆。事宽则园，太久则偏。
	人上一百，手艺齐全。难者不会，会者不难。宁在人前全不会，莫在人前会不全。
	豆腐多了是包水，梢公多了打烂船。不会凫水怨河湾，不会犁田怨枷担。
	先讲断，后不乱，免得藕断丝不断。听人劝，得一半。不怕慢，只怕站。
	靠山吃山，种田吃田。吃尽美味还是盐，穿尽绫罗还是棉。
	一夫不耕，全家饿饭，一女不织，全家受寒。十年易读举子，百年难淘江湖！
	事非亲做，不知难处。须向根头寻活计，莫从体面下功夫！不愁无路，就怕不做。
	要知江湖深，一个不做声。家有良田万顷，不如薄艺在身；艺多不养家，食多嚼不赢。
	初入行业，三年事成；初吃馒头，三年口生。家无生活计，坐吃如山崩。
	梢长人胆大，梢短人心慌。一日不可无常业，安闲便易起邪心！
	世上无难事，只怕不专心。成人不自在，自在不成人；人将礼义为先，树将花果为园。
	口说不如身逢，耳闻不如目见。既知莫望，不知莫向。在一行，练一行；
	自己跌倒自己爬，望人扶持都是假。人不知己过，牛不知力大。
	男无良友不知己之有过，女无明镜不知面之精粗。思量挑担苦，空手做是福。
	村夫硬似铁，光棍软如棉。不是撑船手，怎敢拿篙竿！
	勤奋耕锄收地利，他时饱暖谢苍天。笋因落箨方成竹，鱼为奔波始化龙。
	自家心里急，他人未知忙。触来莫与竞，事过心清凉。晴带雨伞，饱带饥粮。
	不卖香烧无剩钱，井水不打不满边。路逢险处须回避，事到临头不自由。
	养儿防老，积谷防饥。鸡豚狗彘之畜，无失其时，数口之家，可以无饥矣。
	宁添一斗，莫添一口。年年防饥，夜夜防盗。
	莫将容易得，便作等闲看。道路各别，养家一般。由俭入奢易，从奢入俭难。
	画水无风空作浪，绣花虽好不闻香。{再逼真也是假的}
其他
	知己知彼，将心比心。久旱逢甘霖，他乡遇故知；洞房花烛夜，金榜题名时。
	良药苦口利于病，忠言逆耳利于行。万金良药，不如无疾。
	结交一人难上难，得罪一人一时间。
	在家不会迎宾客，出门方知少主人。
	客来主不顾，自是无良宾。良宾方不顾，应恐是痴人。
	送君千里，终有一别。
	天时不如地利，地利不如人和。不信但看檐前水，点点滴滴旧窝池。
	但存方寸土，留与子孙耕。
	借问酒家何处有，牧童遥指杏花村。
	体无病为富贵，身平安莫怨贫。
	当事者迷，旁观者清。自身不谨，扰乱四邻。
	快意事过非快意，自古败名因败事。
	不怕问到，只怕倒问。
	天生一人，地生一穴。
	药补不如肉补，肉补不如养补。
	捡金不忘失金人，三两黄铜四两福。
	天晴打过落雨铺，少时享过老来福。
	树挪死，人挪活。逢快莫赶，逢贱莫懒。节食以去病，少食以延年。
	父母养其身，自己立其志
	
	
奉劝君子，各宜守己。只此呈示，万无一失。 前人俗语，言浅理深。补遗增广，集成书文。
此书传后世，句句必精读，其中礼和义，奉劝告世人。勤奋读，苦发奋，走遍天涯如游刃。	
	
	
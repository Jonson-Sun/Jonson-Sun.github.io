<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta http-equiv="content-type" content="text/html; charset=utf-8">
<meta name="generator" content="ReText 7.0.1">
<title>佛</title>
</head>
<body>
<h1>《四十二章经》</h1>
<blockquote>
<p>《佛说四十二章经》，简称《四十二章经》，佛教著作，据说是东汉迦叶摩腾、竺法兰汉译，一般认为是古代中国译出的第一部佛教经典。内容是把佛所说的某一段话称为一章，共选了四十二段话所编集而成。收在《大正藏》第十七册。《四十二章经》论其胜义，盖有四端：一、辞最简驯，二、义最精富，三、胪者古真，四、传最平易。用以上四重以观察于佛，则佛之全体大用明</p>
</blockquote>
<hr>
<blockquote>
<p>跟论语差不多,就是"佛"这个人说的42段话</p>
</blockquote>
<h2>第一章</h2>
<ul>
<li>佛言：辞亲出家，识心达本，解无为法，名曰<strong>沙门</strong><ul>
<li>学过什么不重要,学到什么(明白什么)才重要</li>
<li>识心达本:认清主观欲望和客观本质?</li>
</ul>
</li>
<li>爱欲断者，如四肢断，不复用之<ul>
<li>一刀两段?二选一问题?</li>
</ul>
</li>
</ul>
<h2>第二章</h2>
<ul>
<li>佛言：出家沙门者，断欲去爱，识自心源，达佛深理，悟无为法，内无所得，外无所求，心不系道亦不结业，无念无作非修非证，不历诸位而自崇最，名之为<strong>道</strong>。<ul>
<li>识自心源:认识你自己?</li>
<li>悟无为法:常有欲,以观其妙.常有欲,以观其徼</li>
</ul>
</li>
</ul>
<h2>第三章</h2>
<ul>
<li>佛言：剃除须发而为沙门。受道法者，去世资财，乞求取足，日中一食，树下一宿，慎勿再矣！使人愚蔽者，爱与欲也。 </li>
</ul>
<h2>第 4章</h2>
<ul>
<li>佛言：众生以十事为善，亦以十事为恶。何等为十？身三，口四，意三。身三者：<strong>杀、盗、淫</strong>。口四者：<strong>两舌、恶口、妄言、绮语</strong>。意三者：<strong>嫉、恚、痴</strong>。如是十事不顺圣道，名十恶行；是恶若止，名十善行耳<ul>
<li>众生:对劳苦大众而言</li>
</ul>
</li>
</ul>
<h2>第 5章</h2>
<ul>
<li>人有众过而不自悔，顿息其心，罪来赴身，如水归海，渐成深广。若人有过自解知非，改恶行善，罪自消灭；如病得汗，渐有痊损耳<ul>
<li>罪来赴身，如水归海&amp;&amp;改恶行善，罪自消灭 矛盾吗?</li>
<li>量变?</li>
</ul>
</li>
</ul>
<h2>第6 章</h2>
<ul>
<li>佛言：恶人闻善，故来挠乱者，汝自禁息，当无嗔责；彼来恶者而自恶之。</li>
</ul>
<h2>第7章</h2>
<ul>
<li>佛言：有人闻吾守道，行大仁慈，故致骂佛，佛默不对。骂止，问曰：子以礼从人，其人不纳，礼归子乎？对曰：归矣。佛言：今子骂我，我今不纳，子自持祸归子身矣！犹响应声，影之随形，终无免离，慎勿为恶！</li>
</ul>
<h2>第8 章</h2>
<ul>
<li>佛言：恶人害贤者,如仰天而唾，唾不至天，还从己堕。逆风扬尘，尘不至彼，还坌己身。贤不可毁，祸必灭己<ul>
<li>斜者吐不就行了?</li>
<li>比喻?</li>
</ul>
</li>
</ul>
<h2>第9 章</h2>
<ul>
<li>佛言：博文爱道，道必难会；守志奉道，其道甚大<ul>
<li>理论禁不住辩证?</li>
</ul>
</li>
</ul>
<h2>第10 章</h2>
<ul>
<li>佛言：睹人施道，助之欢喜，得福甚大。沙门问曰：此福尽乎？佛言：譬如一炬之火，数千百人各以炬来分取，熟食除冥，此炬如故，福亦如之</li>
</ul>
<h2>第11 章</h2>
<ul>
<li>佛言：<ul>
<li>饭<strong>恶人</strong>百不如饭一<strong>善人</strong>，饭善人千不如饭一<strong>持五戒者</strong>，</li>
<li>饭五戒者万不如饭一<strong>须陀洹</strong>，饭百万须陀洹不如饭一<strong>斯陀含</strong>，</li>
<li>饭千万斯陀含不如饭一<strong>阿那含</strong>，饭一亿阿那含不如饭一<strong>阿罗汉</strong>，</li>
<li>饭十亿阿罗汉不如饭一<strong>辟支佛</strong>，饭百亿辟支佛不如饭一<strong>三世诸佛</strong>，</li>
<li>饭千亿三世诸佛不如饭一<strong>无念无住无修无证</strong>之者<ul>
<li>闻道者贵?</li>
<li>如何给人分的等级?</li>
<li>饭:施舍?</li>
</ul>
</li>
</ul>
</li>
</ul>
<h2>第12 章</h2>
<ul>
<li>佛言：人有二十难：<ul>
<li>贫穷布施难，豪贵学道难，</li>
<li>弃命必死难，得睹佛经难，</li>
<li>生值佛世难，忍色忍欲难，</li>
<li>见好不求难，被辱不嗔难，</li>
<li>有势不临难，触事无心难，</li>
<li>广学博究难，除灭我慢难，</li>
<li>不轻未学难，心行平等难，</li>
<li>不说是非难，会善知识难，</li>
<li>见性学道难，随化度人难，</li>
<li>睹境不动难，善解方便难<ul>
<li></li>
</ul>
</li>
</ul>
</li>
</ul>
<h2>第13 章</h2>
<ul>
<li>沙门问佛：以何因缘得知宿命？会其<strong>至道</strong>？佛言：净心守志，可会至道。譬如磨镜，垢去明存。断欲无求，当得宿命<ul>
<li>志? 什么志? 哪来的志?</li>
<li>身是菩提树,心如明镜台,时时勤拂拭,勿使惹尘埃</li>
<li>本来无一物,何处惹尘埃</li>
</ul>
</li>
</ul>
<h2>第14 章</h2>
<ul>
<li>沙门问佛：何者为善？何者最大？佛言：行道守真者<strong>善</strong>；志与道合者大。<ul>
<li></li>
</ul>
</li>
</ul>
<h2>第15 章</h2>
<ul>
<li>沙门问佛：何者<strong>多力</strong>？何者<strong>最明</strong>？佛言：忍辱多力，不怀恶故，兼加安健；忍者无恶，必为人尊。心垢灭尽，净无瑕秽，是为最明。未有天地逮于今日，十方所有，无有不见，无有不知，无有不闻，得一切智可谓明矣<ul>
<li>忍?</li>
<li>众见,众知,众闻?物联网吗?</li>
</ul>
</li>
</ul>
<h2>第16 章</h2>
<ul>
<li>佛言：人怀爱欲不见道者，譬如澄水致手搅之，众人共临无有睹其影者；人以爱欲交错，心中浊兴，故不见道。汝等沙门当舍爱欲，<strong>爱欲垢尽，道可见矣</strong>。<ul>
<li>从客观的视角见道?</li>
</ul>
</li>
</ul>
<h2>第17 章</h2>
<ul>
<li>佛言：夫见道者，譬如持炬入冥室中，其冥即灭而明独存，学道见谛，无明即灭而明常存矣<ul>
<li>见过之后就有印象?</li>
</ul>
</li>
</ul>
<h2>第18 章</h2>
<ul>
<li>佛言：吾法念"无念"念，行"无行"行、言"无言"言，修"无修"修；会者近尔，迷者远乎！言语道断，非物所拘；差之毫厘，失之须臾。<ul>
<li></li>
</ul>
</li>
</ul>
<h2>第19 章</h2>
<ul>
<li>佛言：观天地念非常，观世界念非常，观<strong>灵觉</strong>即菩提，如是知识得道疾矣<ul>
<li>能够看出异常之处?</li>
</ul>
</li>
</ul>
<h2>第20 章</h2>
<ul>
<li>佛言：当念身中<strong>四大</strong>各自有名，都无我者；我既都无，其如幻耳<ul>
<li>吾身与形俱灭:还有什么放不下的呢?</li>
<li>不废江河万古流:世界不以任何人为中心</li>
<li>梦幻泡影: <ul>
<li>梦:欲望所至</li>
<li>幻:错觉;</li>
<li>泡:时间短;</li>
<li>影:追求不到</li>
</ul>
</li>
</ul>
</li>
</ul>
<h2>第21 章</h2>
<ul>
<li>佛言：人随情欲求于<strong>声名</strong>，声名显著，身已故矣！贪世常名而不学道，枉功劳形！譬如烧香，虽人闻香，香之烬矣，危身之火而在其后<ul>
<li>名声</li>
<li>于人有益,于己无益?</li>
<li>历史虚无?</li>
</ul>
</li>
</ul>
<h2>第 22章</h2>
<ul>
<li>佛言：财色于人，人之不舍；譬如刀刃有蜜，不足一餐之美，小儿舐之，则有割舌之患<ul>
<li>贪财好色?</li>
<li>色即是空?</li>
</ul>
</li>
</ul>
<h2>第 23章</h2>
<ul>
<li>佛言：人系于妻子舍宅甚于牢狱，牢狱有散释之期，妻子无远离之念。情爱于色，岂惮驱驰！虽有虎口之患，心存甘伏！投泥自溺，故曰凡夫；透得此门，出尘罗汉<ul>
<li>不要被家庭所束缚?</li>
</ul>
</li>
</ul>
<h2>第24 章</h2>
<ul>
<li>佛言：爱欲莫甚于色，色之为欲，其大无外。赖有一矣，若使二同，普天之人无能为道者矣！<ul>
<li></li>
</ul>
</li>
</ul>
<h2>第25 章</h2>
<ul>
<li>佛言：爱欲之人犹如执炬逆风而行，必有烧手之患。<ul>
<li>侧着身子走不就行了吗?</li>
<li>怕风向改变吗?不出门了?</li>
</ul>
</li>
</ul>
<h2>第26 章</h2>
<ul>
<li>天神献<strong>玉女</strong>于佛，欲坏佛意。佛言：革囊众秽，尔来何为？去！吾不用。天神愈敬，因问道意；佛为解说，即得<strong>须陀洹</strong>果<ul>
<li>看来佛不是神</li>
<li>神是什么?</li>
</ul>
</li>
</ul>
<h2>第 27章</h2>
<ul>
<li>佛言：夫为道者犹木在水，寻流而行不触两岸，不为人取，不为鬼神所遮，不为洄流所住，亦不腐败，吾保此木决定入海。学道之人不为情欲所惑，不为众邪所娆，精进无为，吾保此人必得道矣<ul>
<li>朝闻道,夕死可矣? </li>
</ul>
</li>
</ul>
<h2>第 28章</h2>
<ul>
<li>佛言：慎勿信汝意，汝意不可信；慎勿与色会，色会即祸生；得<strong>阿罗汉</strong>已，乃可信汝意。 <ul>
<li>自信的来源?</li>
</ul>
</li>
</ul>
<h2>第 29章</h2>
<ul>
<li>佛言：慎勿<strong>视女色</strong>，亦莫<strong>共言语</strong>。若与语者，正心思念：我为沙门处于浊世，当如莲华不为泥污。想其老者如母，长者如姊，少者如妹，稚者如子；<strong>生度脱心，息灭恶念</strong><ul>
<li>全都是得道者,人都死绝了</li>
<li>得道者注定是少数? 精英都得寂寞死?</li>
</ul>
</li>
</ul>
<h2>第 30章</h2>
<ul>
<li>佛言：夫为道者，如被干草，火来须避； 道人见欲必当远之<ul>
<li>孤独之为道?</li>
</ul>
</li>
</ul>
<h2>第 31章</h2>
<ul>
<li>佛言：有人患淫不止，欲自断阴，佛谓之曰：若断其阴，不如断心。心如功曹，功曹若止，从者都息；邪心不止，断阴何益？佛为说<strong>偈</strong>：欲生于汝意，意以思想生，二心各寂静，非色亦非行。佛言：此偈是迦叶佛说<ul>
<li>意以思想生: 思想从何处来?</li>
</ul>
</li>
</ul>
<h2>第 32章</h2>
<ul>
<li>佛言：人从<strong>爱欲</strong>生忧，从忧生怖；若离于爱，何忧何怖？ <ul>
<li>得不到,何谈失去? 真是因果!!!</li>
</ul>
</li>
</ul>
<h2>第 33章</h2>
<ul>
<li>佛言：夫为道者，譬如一人与万人战，挂铠出门，意或怯弱，或半路而退，或格斗而死，或得胜而还；沙门学道应当坚持其心，精进勇锐不畏前境，破灭众魔而得道果。<ul>
<li>因何言勇?</li>
</ul>
</li>
</ul>
<h2>第 34章</h2>
<ul>
<li>沙门夜诵<strong>迦叶佛</strong>遗教经，其声悲紧，思悔欲退。佛问之曰：汝昔在家曾为何业？曰：爱弹琴。佛言：弦缓如何？对曰： 不鸣矣。弦急如何？对曰： 声绝矣。急缓得中如何？对曰：诸音普矣。佛言：沙门学道亦然，心若调适，道可得矣。于道若暴，暴即身疲；其身若疲，意即生恼；意若生恼，行即退矣；其行既退，罪必加矣。<strong>但清净安乐，道不失矣</strong>。<ul>
<li>一张一驰,文武之道也?</li>
</ul>
</li>
</ul>
<h2>第35 章</h2>
<ul>
<li>佛言：如人锻铁，去滓成器 器即精好；学道之人，去心垢染 行即清净矣<ul>
<li>去粗取精;大浪淘沙;</li>
</ul>
</li>
</ul>
<h2>第 36章</h2>
<ul>
<li>佛言：人离恶道得为人难；既得为人，去女即男难；既得为男，六根完具难；六根既具，生中国难；既生中国，值佛世难；既值佛世，遇道者难；既得遇道，兴信心难；既兴信心，发菩提心难；既发菩提心，无修无证难<ul>
<li>为什么要追求这么难的东西?</li>
</ul>
</li>
</ul>
<h2>第 37章</h2>
<ul>
<li>佛言：佛子离吾数千里，忆念吾戒必得道果，在吾左右虽常见吾，不顺吾戒，终不得道。<ul>
<li>教育?</li>
</ul>
</li>
</ul>
<h2>第 38章</h2>
<ul>
<li>佛问沙门：人命在几间？对曰：数日间。佛言：子未知道！<ul>
<li>复问一沙门，人命在几间？对曰：饭食间。佛言：子未知道！</li>
<li>复问一沙  门，人命在几间？对曰：呼吸间。佛曰：善哉！子知道矣<ul>
<li>如何看待生命? </li>
<li>对抽象化瞬间的感知?</li>
</ul>
</li>
</ul>
</li>
</ul>
<h2>第 39章</h2>
<ul>
<li>佛言：学佛道者，佛所言说皆应信顺；譬如食蜜，中边皆甜，吾经亦尔<ul>
<li>?</li>
</ul>
</li>
</ul>
<h2>第 40章</h2>
<ul>
<li>佛言：沙门行道，无如磨牛，身虽行道，心道不行；心道若行，何用行道！ 
        - 日有精进?
        - 酒肉穿肠过,佛在心中留
        - 重本质,不重形式?</li>
</ul>
<h2>第 41章</h2>
<ul>
<li>佛言；夫为道者，如牛负重行深泥中，疲极不敢左右顾视，出离淤泥乃可苏息；沙门当观情欲甚淤泥，直心念道，可免苦矣。 <ul>
<li>要有一个好的学习环境?</li>
</ul>
</li>
</ul>
<h2>第 42章</h2>
<ul>
<li>佛言：吾视<strong>侯王之位</strong>如过隙尘，视<strong>金玉之宝</strong>如瓦砾，<ul>
<li>视<strong>纨素之服</strong>如敝帛，视<strong>大千界</strong>如一诃子，</li>
<li>视<strong>阿耨池水</strong>如涂足油；视<strong>方便门</strong>如化宝聚，</li>
<li>视<strong>无上乘</strong>如梦金帛，视<strong>佛道</strong>如眼前华，</li>
<li>视<strong>禅定</strong>如须弥柱，视<strong>涅盘</strong>如昼夕寤，</li>
<li>视<strong>倒正</strong>如六龙舞，视<strong>平等</strong>如一真地，视<strong>兴化</strong>如四时木<ul>
<li>明白事物的发生\发展过程</li>
</ul>
</li>
</ul>
</li>
</ul>
<hr>
<h1>《金刚经》</h1>
<blockquote>
<p>《金刚经》是佛教重要经典。根据不同译本，全名略有不同，鸠摩罗什所译全名为《金刚般若（bōrě）波罗蜜经》，唐玄奘译本则为《能断金刚般若波罗蜜经》， 梵文 Vajracchedika-prajñāpāramitā-sūtra。《金刚经》传入中国后，自东晋到唐朝共有六个译本，以鸠摩罗什所译《金刚般若波罗蜜经》最为流行（5176字或5180字）。唐玄奘译本，《能断金刚般若波罗蜜经》共8208字，为鸠摩罗什译本的一个重要补充。其他译本则流传不广</p>
</blockquote>
<h2>第 1章 ：法会因由</h2>
<ul>
<li>如是我闻。一时佛在<strong>舍卫国</strong>祇树给孤独园。与大比丘众千二百五十人俱。尔时世尊食时。着衣持钵。入舍卫大城乞食。于其城中次第乞已。还至本处。饭食讫。收衣钵。洗足已。敷座而坐<ul>
<li>给孤独园？</li>
<li>如是我闻？听来的？</li>
<li>佛也要吃饭！</li>
</ul>
</li>
</ul>
<h2>第 2章：善现启请</h2>
<ul>
<li>时长老<strong>须菩提</strong>在大众中。即从座起。偏袒右肩。右膝着地。合掌恭敬而白佛言。希有世尊。如来善护念诸菩萨。善付嘱诸菩萨。世尊。善男子善女人。发阿耨多罗三藐三菩提心。云何应住云何降伏其心。佛言。善哉善哉。须菩提。如汝所说。如来善护念诸菩萨。善付嘱诸菩萨。汝今谛听。当为汝说。善男子善女人。发阿耨多罗三藐三菩提心。应如是住。如是降伏其心。唯然世尊。愿乐欲闻</li>
</ul>
<h2>第3 章：大乘正宗</h2>
<ul>
<li>佛告须菩提。诸菩萨摩诃萨应如是降伏其心。所有一切众生之类。若卵生若胎生若湿生若化生。若有色若无色。若有想若无想。若非有想非无想。我皆令入无余涅槃而灭度之。如是灭度<strong>无量无数无边</strong>众生。实无众生得灭度者。何以故。须菩提。若菩萨有<strong>我相人相众生相寿者相</strong>。即非菩萨<ul>
<li>摩诃萨？</li>
<li>相？</li>
</ul>
</li>
</ul>
<h2>第 4章：妙行无住</h2>
<ul>
<li>复次须菩提。菩萨于法应无所住行于布施。所谓不住色布施。不住色声香味触法布施。须菩提。菩萨应如是布施不住于相。何以故。若菩萨不住相布施。其福德不可思量。须菩提。于意云何。东方虚空可思量不。不也世尊。须菩提。南西北方四维上下虚空可思量不。不也世尊。须菩提。菩萨无住相布施。福德亦复如是不可思量。须菩提。菩萨但应如所教住</li>
</ul>
<h2>第 5章：如理实见</h2>
<ul>
<li>须菩提。于意云何？可以身相见如来不。不也世尊。不可以身相得见如来。何以故。如来所说身相即非身相。佛告须菩提。凡所有相。皆是虚妄。若见诸相非相。则见如来</li>
</ul>
<h2>第6 章：正信希有</h2>
<ul>
<li>须菩提白佛言。世尊。颇有众生得闻如是言说章句生实信不。佛告须菩提。莫作是说。如来灭后后五百岁。有持戒修福者。于此章句能生信心以此为实。当知是人不于一佛二佛三四五佛而种<strong>善根</strong>。已于无量千万佛所种诸善根。闻是章句乃至一念生净信者。须菩提。如来悉知悉见。是诸众生得如是无量福德。何以故。是诸众生无复我相人相众生相寿者相。无法相亦无非法相。何以故。是诸众生。若心取相则为着我人众生寿者。若取法相即着我人众生寿者。何以故。若取非法相。即着我人众生寿者。是故不应取法。不应取非法。以是义故。如来常说汝等比丘。知我说法。如筏喻者。法尚应舍。何况非法。 </li>
</ul>
<h2>第7 章：无得无说</h2>
<ul>
<li>须菩提。于意云何。如来得<strong>阿耨多罗三藐三菩提</strong>耶。如来有所说法耶。须菩提言。如我解佛所说义。无有定法名阿耨多罗三藐三菩提。亦无有定法如来可说。何以故？如来所说法，皆不可取，不可说。非法，非非法。所以者何？一切贤圣，皆以无为法而有差别<ul>
<li>否定之否定？</li>
</ul>
</li>
</ul>
<h2>第8 章：依法出生</h2>
<ul>
<li>须菩提。于意云何？若人满三千大千世界七宝，以用布施。是人所得福德，宁为多不？须菩提言。甚多。世尊。何以故？是福德即非福德性。是故如来说福德多。若复有人于此经中。受持乃至四句偈等为他人说。其福胜彼。何以故？须菩提。一切诸佛及诸佛阿耨多罗三藐三菩提法皆从此经出。须菩提。<strong>所谓佛法者，即非佛法</strong></li>
</ul>
<h2>第 9章：一相无相</h2>
<ul>
<li>须菩提。于意云何。须陀洹能作是念。我得须陀洹果不。须菩提言。不也世尊。何以故。须陀洹名为入流而无所入。不入色声香味触法。是名须陀洹。须菩提。于意云何。斯陀含能作是念。我得<strong>斯陀含</strong>果不。须菩提言。不也世尊。何以故。斯陀含名一往来。而实无往来。是名斯陀含。须菩提。于意云何。阿那含能作是念。我得阿那含果不。须菩提言。不也世尊。何以故。阿那含名为不来而实无不来。是故名阿那含。须菩提。于意云何。阿罗汉能作是念。我得阿罗汉道不。须菩提言。不也世尊。何以故。实无有法名阿罗汉。世尊。若阿罗汉作是念。我得阿罗汉道。即为着我人众生寿者。世尊。佛说我得无诤三昧人中最为第一。是第一离欲阿罗汉。世尊。我不作是念。我不作是念。我是离欲阿罗汉。世尊。我若作是念我得阿罗汉道。世尊则不说须菩提是乐阿兰那行者。以须菩提实无所行而名须菩提是乐阿兰那行</li>
</ul>
<h2>第 10章：庄严净土</h2>
<ul>
<li>佛告须菩提。于意云何。如来昔在<strong>然灯佛</strong>所。于法有所得不。世尊。如来在然灯佛所。于法实无所得。须菩提。于意云何。菩萨庄严佛土不。不也世尊。何以故。庄严佛土者即非庄严。是名庄严。是故须菩提。诸菩萨摩诃萨应如是生清净心。不应住色生心。不应住声香味触法生心。应无所住而生其心。须菩提。譬如有人身如须弥山王。于意云何。是身为大不。须菩提言。甚大。世尊。何以故。佛说非身，是名大身</li>
</ul>
<h2>第11 章：无为福胜</h2>
<ul>
<li>须菩提。如恒河中所有沙数。如是沙等恒河。于意云何。是诸恒河沙宁为多不。须菩提言。甚多。世尊。但诸恒河尚多无数。何况其沙。须菩提。我今实言告汝。若有善男子善女人。以七宝满尔所恒河沙数三千大千世界。以用布施。得福多不。须菩提言。甚多。世尊。佛告须菩提。若善男子善女人。于此经中乃至受持四句偈等。为他人说。而此福德胜前福德</li>
</ul>
<h2>第12 章：尊重正教</h2>
<ul>
<li>复次，须菩提。随说是经，乃至四句偈等。当知此处，一切世间天人阿修罗。皆应供养如佛塔庙。何况有人尽能受持读诵。须菩提。当知是人成就最上第一希有之法。若是经典所在之处。则为有佛，若尊重弟子</li>
</ul>
<h2>第 13章：如法受持</h2>
<ul>
<li>尔时须菩提白佛言。世尊。当何名此经。我等云何奉持。</li>
<li>佛告须菩提。是经名为<strong>金刚般若波罗蜜</strong>。以是名字汝当奉持。所以者何。须菩提。佛说般若波罗蜜。则非般若波罗蜜。须菩提。于意云何。如来有所说法不。</li>
<li>须菩提白佛言。世尊。如来无所说。</li>
<li>须菩提。于意云何。三千大千世界所有微尘是为多不。</li>
<li>须菩提言。甚多。世尊。</li>
<li>须菩提。诸微尘如来说非微尘。是名微尘。如来说世界非世界。是名世界。须菩提。于意云何。可以三十二相见如来不。</li>
<li>不也世尊。不可以三十二相得见如来。</li>
<li>何以故。如来说三十二相即是非相。是名三十二相。</li>
<li>须菩提。若有善男子善女人。以恒河沙等身命布施。若复有人，于此经中，乃至受持四句偈等。为他人说，其福甚多<ul>
<li>2,4,8,16,32；阴阳（是非相）八卦；32相；64卦</li>
</ul>
</li>
</ul>
<h2>第 14章：离相寂灭</h2>
<ul>
<li>尔时,须菩提闻说是经,深解义趣。<strong>涕泪悲泣</strong>而白佛言。希有世尊。佛说如是甚深经典。我从昔来所得慧眼。未曾得闻如是之经。世尊。若复有人得闻是经。<strong>信心清净</strong>则生实相。当知是人成就第一希有功德。世尊。是实相者则是非相。是故如来说名实相。世尊。我今得闻如是经典。信解受持不足为难。若当来世后五百岁。其有众生得闻是经信解受持。是人则为第一希有。何以故。此人无我相人相众生相寿者相。所以者何。我相即是非相。人相众生相寿者相即是非相。何以故。离一切诸相则名诸佛。佛告须菩提。如是如是若复有人得闻是经。不惊不怖不畏。当知是人甚为希有。何以故。须菩提。如来说第一波罗蜜非第一波罗蜜。是名第一波罗蜜。须菩提。<strong>忍辱波罗蜜</strong>如来说非忍辱波罗蜜。何以故。须菩提。如我昔为<strong>歌利王</strong>割截身体。我于尔时无我相无人相无众生相无寿者相。何以故。我于往昔节节支解时。若有我相人相众生相寿者相。应生嗔恨。须菩提。又念过去于五百世作忍辱仙人。于尔所世无我相无人相无众生相无寿者相。是故须菩提。菩萨应离一切相发<strong>阿耨多罗三藐三菩提</strong>心。不应住色生心。不应住声香味触法生心。应生无所住心。若心有住则为非住。是故佛说<strong>菩萨心</strong>不应住色布施。须菩提。菩萨为利益一切众生。应如是布施。如来说一切诸相即是非相。又说一切众生则非众生。须菩提。如来是真语者。实语者。如语者。不诳语者。不异语者。须菩提。如来所得法此法无实无虚。须菩提。若菩萨心住于法而行布施。如人入闇则无所见。若<strong>菩萨心不住法而行布施</strong>。如人有目。日光明照。见种种色。须菩提。当来之世若有善男子善女人。能于此经受持读诵。则为如来以佛智慧，悉知是人。悉见是人。皆得成就无量无边功德。 </li>
</ul>
<h2>第 15章：持经功德</h2>
<ul>
<li>须菩提。若有善男子善女人。初日分以恒河沙等身布施。中日分复以恒河沙等身布施。后日分亦以恒河沙等身布施。如是无量百千万亿劫以身布施。若复有人闻此经典信心不逆其福胜彼。何况书写受持读诵为人解说。须菩提。以要言之。是经有<strong>不可思议</strong> <strong>不可称量</strong>无边功德。如来为发大乘者说。为发最上乘者说。若有人能受持读诵广为人说。如来悉知是人悉见是人。皆得成就不可量不可称无有边不可思议功德。如是人等则为荷担如来阿耨多罗三藐三菩提。何以故。须菩提。若乐小法者。着我见人见众生见寿者见。则于此经不能听受读诵为人解说。须菩提。在在处处若有此经。一切世间天人阿修罗所应供养。当知此处则为是<strong>塔</strong>。皆应恭敬作礼围绕，以诸华香，而散其处</li>
</ul>
<h2>第 16章：能净业障</h2>
<ul>
<li>复次，须菩提。善男子善女人，受持读诵此经。若为人轻贱。是人先世罪业，应堕恶道。以今世人轻贱故。<strong>先世罪业，即为消灭</strong>。当得阿耨多罗三藐三菩提。须菩提。我念过去无量阿僧祇劫。于然灯佛前。得值八百四千万亿那由他诸佛。悉皆供养承事无空过者。若复有人于后末世。能受持读诵此经，所得功德。于我所供养诸佛功德。百分不及一。千万亿分乃至算数譬喻所不能及。须菩提。若善男子善女人于后末世。有受持读诵此经。所得功德我若具说者。或有人闻，<strong>心则狂乱狐疑不信</strong>。须菩提。当知是经义不可思议，果报亦不可思议。</li>
</ul>
<h2>第 17章：究竟无我</h2>
<ul>
<li>尔时，须菩提白佛言。世尊。善男子善女人。发阿耨多罗三藐三菩提心。云何应住云何降伏其心。佛告须菩提。善男子善女人发阿耨多罗三藐三菩提者。当生如是心。我应灭度一切众生。灭度一切众生已而无有一众生实灭度者。何以故。须菩提。若菩萨有我相人相众生相寿者相则非菩萨。所以者何。须菩提。实无有法发阿耨多罗三藐三菩提心者。须菩提。于意云何。如来于然灯佛所有法得阿耨多罗三藐三菩提不。不也。世尊。如我解佛所说义。佛于然灯佛所无有法得阿耨多罗三藐三菩提。佛言。如是如是。须菩提。实无有法如来得阿耨多罗三藐三菩提。须菩提。若有法如来得阿耨多罗三藐三菩提者。然灯佛则不与我受记。汝于来世当得作佛。号释迦牟尼。以实无有法得阿耨多罗三藐三菩提。是故然灯佛与我受记作是言。汝于来世当得作佛号释迦牟尼。何以故。如来者即诸法如义。若有人言如来得阿耨多罗三藐三菩提。须菩提。实无有法佛得阿耨多罗三藐三菩提。须菩提。如来所得阿耨多罗三藐三菩提。于是中无实无虚。是故如来说一切法皆是佛法。须菩提。所言一切法者。即非一切法。是故名一切法。须菩提。譬如人身长大。须菩提言。世尊。如来说人身长大则为非大身。是名大身。须菩提。菩萨亦如是。若作是言。我当灭度无量众生则不名菩萨。何以故。须菩提。实无有法名为菩萨。是故佛说一切法无我无人无众生无寿者。须菩提。若菩萨作是言。我当庄严佛土。是不名菩萨。何以故。如来说庄严佛土者。即非庄严是名庄严。须菩提。若菩萨通达无我法者。如来说名真是菩萨</li>
</ul>
<h2>第18 章：一体同观</h2>
<ul>
<li>须菩提。于意云何。如来有肉眼不？如是。世尊。如来有肉眼。</li>
<li>须菩提。于意云何。如来有天眼不。如是。世尊。如来有天眼。</li>
<li>须菩提。于意云何。如来有慧眼不。如是。世尊。如来有慧眼。</li>
<li>须菩提。于意云何。如来有法眼不。如是。世尊。如来有法眼。</li>
<li>须菩提。于意云何。如来有佛眼不。如是。世尊。如来有佛眼。</li>
<li>须菩提。于意云何。恒河中所有沙佛说是沙不。如是世尊。如来说是沙。</li>
<li>须菩提。于意云何。如一恒河中所有沙有如是等恒河。是诸恒河所有沙数佛世界。如是宁为多不。甚多。世尊。</li>
<li>佛告须菩提。尔所国土中所有众生若干种心如来悉知。何以故。如来说诸心皆为非心是名为心。所以者何。须菩提。过去心不可得。现在心不可得。未来心不可得</li>
</ul>
<h2>第19 章：法界通化</h2>
<ul>
<li>须菩提。于意云何。若有人满三千大千世界七宝以用布施。是人以是因缘得福多不。如是。世尊。此人以是因缘得福甚多。须菩提。若福德有实。如来不说得福德多。以福德无故。如来说得福德多</li>
</ul>
<h2>第20 章：离色离相</h2>
<ul>
<li>须菩提。于意云何。佛可以具足色身见不。不也世尊。如来不应以具足色身见。何以故。如来说具足色身。即非具足色身。是名具足色身。须菩提。于意云何。如来可以具足诸相见不。不也，世尊。如来不应以具足诸相见。何以故。如来说诸相具足，即非具足。是名诸相具足</li>
</ul>
<h2>第 21章：非说所说</h2>
<ul>
<li>须菩提。汝勿谓如来作是念。我当有所说法。莫作是念。何以故。若人言如来有所说法即为谤佛。不能解我所说故。须菩提。说法者无法可说。是名说法。尔时慧命须菩提白佛言。世尊。颇有众生于未来世。闻说是法生信心不。佛言。须菩提。彼非众生非不众生。何以故。须菩提。众生众生者。如来说非众生。是名众生</li>
</ul>
<h2>第 22章：无法可得</h2>
<ul>
<li>须菩提白佛言。世尊。佛得阿耨多罗三藐三菩提。为无所得耶。如是如是。须菩提。我于阿耨多罗三藐三菩提。乃至无有少法可得是名阿耨多罗三藐三菩提。 </li>
</ul>
<h2>第 23章：净心行善</h2>
<ul>
<li>复次，须菩提。是法平等无有高下。是名<strong>阿耨多罗三藐三菩提</strong>。以无我无人无众生无寿者。修一切善法则得阿耨多罗三藐三菩提。须菩提。所言善法者。如来说非善法，是名善法。</li>
</ul>
<h2>第 24章：福智无比</h2>
<ul>
<li>须菩提。若三千大千世界中所有诸须弥山王。如是等七宝聚有人持用布施。若人以此般若波罗蜜经乃至四句偈等。受持读诵为他人说。于前福德<strong>百分不及一</strong>。百千万亿分，乃至算数譬喻所不能及</li>
</ul>
<h2>第25 章：化无所化</h2>
<ul>
<li>须菩提。于意云何。汝等勿谓如来作是念。我当<strong>度众生</strong>。须菩提。莫作是念。何以故。实无有众生如来度者。若有众生如来度者。如来则有我人众生寿者。须菩提。如来说有我者则非有我。而凡夫之人以为有我。须菩提。凡夫者如来说则非凡夫。</li>
</ul>
<h2>第 26章：法身非相</h2>
<ul>
<li>须菩提。于意云何？可以三十二相观如来不？须菩提言。如是如是。以三十二相观如来。佛言。须菩提。若以三十二相观如来者。转轮圣王则是如来。须菩提白佛言。世尊。如我解佛所说义。不应以三十二相观如来。尔时世尊而说偈言</li>
</ul>
<div class="codehilite"><pre><span></span>　　若以色见我 以音声求我
　　是人行邪道 不能见如来
</pre></div>


<h2>第 27章:无断无灭</h2>
<ul>
<li>须菩提。汝若作是念。如来不以具足相故。得阿耨多罗三藐三菩提。须菩提。莫作是念。如来不以具足相故。得阿耨多罗三藐三菩提。须菩提。若作是念。发阿耨多罗三藐三菩提者说诸法断灭相。莫作是念。何以故。发阿耨多罗三藐三菩提心者。于法不说断灭相</li>
</ul>
<h2>第28 章:不受不贪</h2>
<ul>
<li>须菩提。若菩萨以满恒河沙等世界七宝布施。若复有人知一切法无我。得成于忍。此菩萨胜前菩萨所得功德?</li>
<li>须菩提。以诸菩萨不受福德故。</li>
<li>须菩提白佛言。世尊。云何菩萨不受福德。</li>
<li>须菩提。菩萨所作福德不应贪着。是故说不受福德</li>
</ul>
<h2>第 29章:威仪寂静</h2>
<ul>
<li>须菩提。若有人言，如来若来,若去,若坐,若卧。是人不解我所说义。何以故。如来者<strong>无所从来</strong>亦无所去 故名如来</li>
</ul>
<h2>第30 章:一合理相</h2>
<ul>
<li>须菩提。若善男子善女人。以三千大千世界碎为<strong>微尘</strong>。于意云何。是微尘众宁为多不。</li>
<li>甚多。</li>
<li>世尊。何以故。若是微尘众实有者。佛则不说是微尘众。所以者何。</li>
<li>佛说微尘众则非微尘众。是名微尘众。世尊。如来所说三千大千世界则非世界。是名世界。何以故。若世界实有者，则是一合相。如来说一合相，即非一合相。是名一合相。</li>
<li>须菩提。一合相者，则是<strong>不可说</strong>。但凡夫之人贪着其事<ul>
<li>不可知论？</li>
</ul>
</li>
</ul>
<h2>第 31章：知见不生</h2>
<ul>
<li>须菩提。若人言佛说我见人见众生见寿者见。须菩提。于意云何。是人解我所说义不。世尊。是人不解如来所说义。何以故。世尊说我见人见众生见寿者见即非我见人见众生见寿者见。是名我见人见众生见寿者见。</li>
<li>须菩提。发阿耨多罗三藐三菩提心者。于一切法。应如是知如是见如是信解不生法相。须菩提。所言法相者。如来说即非法相。是名法相。</li>
</ul>
<h2>第32 章：应化非真</h2>
<ul>
<li>须菩提。若有人以满无量阿僧祇世界七宝持用布施。若有善男子善女人发菩萨心者。持于此经乃至四句偈等。受持读诵为人演说其福胜彼。云何为人演说。不取于相如如不动。何以故。</li>
</ul>
<div class="codehilite"><pre><span></span>　　一切有为法 如梦幻泡影
　　如露亦如电 应作如是观
</pre></div>


<p>佛说是经已。长老须菩提及诸比丘，比丘尼，优婆塞，优婆夷。一切世间天人阿修罗。闻佛所说皆<strong>大欢喜</strong>。信受奉行</p>
<hr>
<h1>大学</h1>
<ul>
<li><strong>物格</strong>而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平<ul>
<li><strong>格物</strong>-&gt;致知-&gt;诚意-&gt;正心-&gt;<strong>修身</strong>-&gt;齐家-&gt;治国-&gt;平天下</li>
</ul>
</li>
<li>汤之《盘铭》曰：“苟日新，日日新，又日新。”《康诰》曰：“作新民。”《诗》曰：“周虽旧邦，其命维新。”是故<strong>君子无所不用其极</strong>。<ul>
<li>什么意思?追求完美?</li>
</ul>
</li>
<li>
<p>子曰：“于止，知其所止，可以<strong>人而不如鸟乎</strong>？</p>
</li>
<li>
<p>为人君，止于仁；为人臣，止于敬；为人子，止于孝；为人父，止于慈；<strong>与国人交，止于信</strong></p>
</li>
<li>“如切如磋”者，<strong>道</strong>学也。“如琢如磨”者，自修也</li>
<li>君子贤其贤而亲其亲，小人乐其乐而利其利，此以没世不忘也<ul>
<li>是以《大学》始教，必使学者即凡天下之物，<strong>莫不因其已知之理而益穷之</strong>，以求至乎其<strong>极</strong></li>
<li>所谓诚其意者，毋自欺也;富润屋，德润身，<strong>心广体胖</strong>，故君子必诚其意</li>
<li>心不在焉，视而不见，听而不闻，食而不知其味。此谓修身在正其心。</li>
<li>故<strong>好而知其恶</strong>，恶而知其美者，天下鲜矣。故谚有之曰：“人莫知其子之恶，莫知其苗之硕。”此谓身不修不可以齐其家。</li>
<li>是故<strong>君子有诸己而后求诸人，无诸己而后非诸人</strong>;宜其家人，而后可以教国人;所谓治国必先齐其家者，其家不可教而能教人者，无之</li>
<li>诗》云：“乐只君子，民之父母。”民之所好好之，民之所恶恶之，此之谓<strong>民之父母</strong></li>
</ul>
</li>
<li><strong>道得众则得国</strong>，失众则失国<ul>
<li>道?</li>
</ul>
</li>
<li>《康诰》曰：“<strong>惟命不于常</strong>。”道善则得之，不善则失之矣。</li>
<li>是故君子有大道，必忠信以得之，骄泰以失之</li>
<li>生财有大道，生之者众，食之者寡，为之者疾，用之者舒，则财恒足矣<ul>
<li>生之者众，食之者寡: 少数是精英?</li>
<li>为之者疾，用之者舒:官吏紧张;天子轻松?</li>
<li>治国?</li>
</ul>
</li>
<li>仁者以财发身，不仁者以身发财。未有上好仁而下不好义者也<ul>
<li>君子役物,小人役于物</li>
</ul>
</li>
</ul>
<hr>
<h1>黄帝内经~素问~1</h1>
<p>乃问于天师曰：余闻上古之人，春秋皆度百岁，而动作不衰；今时之人，年半百而动作皆衰者，时世异耶？人将失之耶？</p>
<p>岐伯对曰：上古之人，其知道者，法于阴阳，和于术数，食饮有节，起居有常，不妄作劳，故能<strong>形与神俱</strong>，而尽终其天年，度百岁乃去。</p>
<p>今时之人不然也，以酒为浆，以妄为常，<strong>醉以入房，以欲竭其精</strong>，以耗散其真，不知持满，不时御神，<strong>务快其心，逆于生乐</strong>，起居无节，故半百而衰也。</p>
<p>阴阳和平之人，居处安静，无为惧惧，无为欣欣，婉然从物，或与不争，与时变化，尊则谦谦，谭而不治，是谓至治</p>
<p>五味：酸入肝，辛入肺，苦入心，甘入脾，咸入肾，淡入胃，是谓五味</p>
<hr>
<p><center>
<img alt="" src="pict/fo.png"></p>
<p>清 李渔
</center></p>
<h2>声容部·选姿第一</h2>
<ul>
<li>幻境之妙，十倍于真，故千古传之。</li>
<li>古之大贤择言而发，其所以不拂人情，而数为是论者，以性所原有，不能强之使无耳[食色，性也]</li>
<li>予一介寒生，终身落魄，非止<strong>国色难亲，天香未遇</strong>，即强颜陋质之妇，能见几人，而敢谬次音容，侈谈歌舞，贻笑于眠花藉柳之人哉！然而<strong>缘虽不偶，兴则颇佳，事虽未经，理实易谙</strong>，想当然之妙境，较身醉温柔乡者倍觉有情</li>
<li>妇人妩媚多端，毕竟以色为主,妇人本质，惟白最难</li>
<li>以<strong>人力虽巧，难拗天工</strong>，不能强既有者而使之无也</li>
<li>面为一身之主，目又为一面之主。</li>
<li>察心之邪正，莫妙于观眸子<ul>
<li>目细而长者，秉性必柔；</li>
<li>目粗而大者，居心必悍；</li>
<li>目善动而黑白分明者，必多聪慧；</li>
<li>目常定而白多黑少，或白少黑多者，必近愚蒙</li>
</ul>
</li>
<li>两手十指，为一生巧拙之关，百岁荣枯所系，相女者首重在此</li>
<li>造物生人以足，欲其行也</li>
<li>凡女子，一见即令人思，思而不能自己，遂至舍命以图，与生为难者，皆怪物也，皆不可解说之事也</li>
<li>古云：“尤物足以移人。”尤物维何？<strong>媚态</strong>是已。世人不知，以为美色</li>
<li>相面、相肌、相眉、相眼之法，皆可言传，独相态一事，则予心能知之，口实不能言之。口之所能言者，物也，非尤物也</li>
</ul>
<h2>声容部·修容第二</h2>
<ul>
<li>然予所谓“修饰”二字，无论妍媸美恶，均不可少。俗云：“三分人材，七分妆饰。”此为中人以下者言之也</li>
<li>今世之讲修容者，非止穷工极巧，几能变鬼为神</li>
<li>然一时风气所趋，往往失之过当。非始初立法之不佳，一人求胜于一人，一日务新于一日，趋而过之，致失其真之弊也</li>
<li>盥面之法，无他奇巧，止是濯垢务尽。面上亦无他垢，所谓垢者，油而已矣</li>
<li>篦之极净，使便用梳。而梳之为物，则越旧越精</li>
<li>富者用牙，贫者用角。新木之梳，即搜根剔齿者，非油浸十日，不可用也</li>
<li>名花美女，气味相同，有国色者，必有<strong>天香</strong>。天香结自胞胎，非由薰染，佳人身上实实有此一种，非饰美之词也</li>
<li>富贵之家，则需花露。花露者，摘取花瓣入甑，酝酿而成者也。蔷薇最上，群花次之。然用不须多，每于盥浴之后，挹取数匙入掌，拭体拍面而匀之。此香此味，妙在似花非花，是露非露，有其芬芳，而无其气息，是以为佳</li>
<li>香皂浴身，香茶沁口，皆是闺中应有之事</li>
<li>人问：沁口之香，为美人设乎？为伴美人者设乎？予曰：伴者居多。若论美人，则五官四体皆为人设，奚止口内之香。</li>
<li>美者用之愈增其美，陋者加之更益其陋</li>
<li>从来傅粉之面，止耐远观，难于近视，以其不能匀也<ul>
<li>有法焉：请以一次分为二次，自淡而浓，由薄而厚，则可保无是患</li>
</ul>
</li>
<li>人间世上，无不可用粉匀面之妇人矣</li>
<li>匀面必须匀项，否则前白后黑，有如戏场之鬼脸。至于点唇之法，又与匀面相反，一点即成，始类樱桃之体</li>
<li>原非蠢物，不止为风雅功臣，亦可谓红裙知己</li>
<li>古云：“三世长者知<strong>被服</strong>，五世长者知<strong>饮食</strong>。”俗云：“三代为宦，着衣吃饭。”古语今词，不谋而合，可见衣食二事之难也</li>
</ul>
<h2>声容部·治服第三</h2>
<ul>
<li>物不随人指使，遂如桎梏其身</li>
<li>章者，著也，非文采彰明之谓也;同一衣也，富者服之章其富，贫者服之益章其贫；贵者服之章其贵，贱者服之益章其贱</li>
<li>读书之难，而章句训诂之学非易事也</li>
<li><strong>珠翠宝玉</strong>，妇人饰发之具也，然增娇益媚者以此，损娇掩媚者亦以此</li>
<li>故女人一生，戴珠顶翠之事，止可一月，万勿多时</li>
<li>富贵之家如得丽人，则当遍访名花，植于阃内，使之旦夕相亲，珠围翠绕之荣不足道也。晨起簪花，听其自择。喜红则红，爱紫则紫，随心插戴，自然合宜，所谓两相欢也。</li>
<li>寒素之家，如得美妇，屋旁稍有隙地，亦当种树栽花，以备点缀云鬟之用。他事可俭，此事独不可俭。</li>
<li>妇人青春有几，男子遇色为难。</li>
<li>尽有公侯将相、富室大家，或苦<strong>缘分之悭</strong>，或病中宫之妒，欲亲美色而毕世不能。我何人斯，而擅有此乐，不得一二事娱悦其心，不得一二物妆点其貌，是为暴殄天物，犹倾精米洁饭于粪壤之中也</li>
<li>吴门所制象生花，穷精极巧，与树头摘下者无异</li>
<li>时<strong>花之色</strong>，白为上，黄次之，淡红次之，最忌大红，尤忌木红。玫瑰，花之最香者也，而色太艳，止宜压在髻下，暗受其香，勿使花形全露，全露则类村妆，以村妇非红不爱好。</li>
<li>花中之茉莉，舍插鬓之外，一无所用</li>
<li>予曰：生今之世，行古之道，立言则善，谁其从之？不若因势利导，使之渐近自然。妇人之首，不能无饰，自昔为然矣</li>
<li><strong>簪</strong>之为色，宜浅不宜深，欲形其发之黑也。玉为上，犀之近黄者、蜜蜡之近白者次之，金银又次之，玛瑙琥珀皆所不能</li>
<li>饰<strong>耳之环</strong>，愈小愈佳，或珠一粒，或金银一点，此家常佩戴之物，俗名“丁香”，肖其形也。若配盛妆艳服，不得不略大其形，但勿过丁香之一倍二倍。既当约小其形，复宜精雅其制</li>
<li><strong>妇人之衣</strong>，不贵精而贵洁，不贵丽而贵雅，不贵与家相称，而贵与貌相宜</li>
<li>贵人之妇，宜披文采，寒俭之家，当衣缟素，所谓与人相称也</li>
<li>盖美女未尝择地而生，佳人不能选夫而嫁</li>
<li>并非有意而然，不过人情好胜，一家浓似一家，一日深于一日，不知不觉，遂趋到尽头处耳</li>
<li>青非青也，玄也。因避讳，故易之。</li>
<li>富贵者衣之，又觉脱去繁华之习，但存雅素之风，亦未尝失其富贵之本来</li>
<li>有复古之美名，无泥古之实害</li>
<li>不料人情厌常喜怪，不惟不攻其弊，且群然则而效之。</li>
<li><strong>云肩</strong>以护衣领，不使沾油，制之最善者也。但须与衣同色，近观则有，远视若无，斯为得体。</li>
<li>妇人之体，宜窄不宜宽;妇人之腰，宜细不宜粗，一束以带，则粗者细，而细者倍觉其细矣</li>
<li>裙制之精粗，惟视折纹之多寡。折多则行走自如，无缠身碍足之患，折少则往来局促，有拘挛桎梏之形</li>
<li>盖下体之服，宜淡不宜浓，宜纯不宜杂</li>
<li>男子所着之履，俗名为鞋，女子亦名为鞋。男子饰足之衣，俗名为袜，女子独易其名曰“褶”，其实褶即袜也。古云“凌波小袜”，其名最雅</li>
<li>袜色尚白，尚浅红；鞋色尚深红，今复尚青，可谓制之尽美者矣</li>
<li>鞋用高底，使小者愈小，瘦者越瘦，可谓制之尽美又尽善者矣</li>
<li>古人取义命名，纤毫不爽，如前所云，以“蟠龙”名髻，“乌云”为发之类是也</li>
<li>古妇人之足，与男子无异;男女之履，同一形制</li>
<li>考之缠足，起于南唐李后主</li>
<li>但古有底，今无底耳。古有底之袜，不必着鞋，皆可行地</li>
<li><strong>袜色</strong>与鞋色相反，袜宜极浅，鞋宜极深，欲其相形而始露也</li>
</ul>
<h2>声容部·习技第四</h2>
<ul>
<li>“女子无才便是德。”言虽近理，却非无故而云然。因聪明女子失节者多，不若无才之为贵。盖前人愤激之词，与男子因官得祸，遂以读书作宦为畏途，遗言戒子孙，使之勿读书、勿作宦者等也。此皆见噎废食之说，究竟书可竟弃，仕可尽废乎</li>
<li>吾谓才德二字，原不相妨。有才之女，未必人人败行；贪淫之妇，何尝历历知书？</li>
<li>使姬妾满堂，皆是蠢然一物，我欲言而彼默，我思静而彼喧，所答非所问，所应非所求，是何异于入狐狸之穴，舍宣淫而外，一无事事者乎？</li>
<li>故习技之道，不可不与修容、治服并讲也。技艺以翰墨为上，丝竹次之，歌舞又次之，女工则其分内事，不必道也</li>
<li>学技必先学文。非曰先难后易，正欲先易而后难也。天下万事万物，尽有开门之锁钥。销钥维何？<strong>文理</strong>二字是也</li>
<li><strong>凡学文者，非为学文，但欲明此理也。此理既明，则文字又属敲门之砖，可以废而不用矣。天下技艺无穷，其源头止出一理。明理之人学技，与不明理之人学技，其难易判若天渊。然不读书不识字，何由明理？故学技必先学文</strong></li>
<li>然女子所学之文，无事求全责备，识得一字，有一字之用，多多益善，少亦未尝不善</li>
<li>字之不可不识，理之不可不明也</li>
<li>妇人读书习字，所难只在入门。入门之后，其聪明必过于男子，以男子念纷，而妇人心一故也</li>
<li>如必俟情窦未开，是终身无可授之人矣。惟在循循善诱，勿阻其机</li>
<li>先令识字，字识而后教之以书。识字不贵多，每日仅可数字，取其笔画最少，眼前易见者训之。由易而难，由少而多，日积月累，则一年半载以后，不令读书而自解寻章觅句矣。乘其爱看之时，急觅传奇之有情节、小说之无破绽者，听其翻阅，则书非书也，不怒不威而引人登堂入室之明师也。</li>
<li>妇人读书习字，无论学成之后受益无穷，即其初学之时，先有裨于观者：只须案摊书本，手捏柔毫，坐于绿窗翠箔之下，便是一幅画图。班姬续史之容，<strong>谢庭咏雪</strong>之态，不过如是</li>
<li>此等画图，人间不少，无奈身处其地，皆作寻常事物观，殊可惜耳。</li>
<li>欲令女子学诗，必先使之多读，多读而能口不离诗，以之作话，则其诗意诗情，自能随机触露，而为天籁自鸣矣</li>
<li>女子之善歌者，若通文义，皆可教作诗余。盖长短句法，日日见于词曲之中，入者既多，出者自易</li>
<li>以闺秀自命者，书、画、琴、棋四艺，均不可少。然学之须分缓急，必不可已者先之，其余资性能兼，不妨次第并举，不则一技擅长，才女之名著矣。琴列丝竹，别有分门，书则前说已备。善教由人，善习由己，其工拙浅深，不可强也</li>
<li>妇人无事，必生他想，得此遣日，则妄念不生，一也；</li>
<li>女子群居，争端易酿，以手代舌，是喧者寂之，二也；</li>
<li>男女对坐，静必思淫，鼓瑟鼓琴之暇，焚香啜茗之余，不设一番功课，则静极思动，其两不相下之势，不在几案之前，即居床第之上矣。一涉手谈，则诸想皆落度外，缓兵降火之法，莫善于此。但与妇人对垒，无事角胜争雄，宁饶数子而输彼一筹，则有喜无嗔，笑容可掬；若有心使败，非止当下难堪，且阻后来弈兴矣。</li>
<li>丝竹之音，推琴为首。古乐相传至今，其已变而未尽变者，独此一种，余皆末世之音也。妇人学此，可以变化性性，欲置温柔乡，不可无此陶熔之具。然此种声音，学之最难，听之亦最不易。</li>
<li>谚云：“村人吃橄榄，不知回味</li>
<li>歌舞难精而易晓，闻其声音之婉转，睹见体态之轻盈，不必知音，始能领略，座中席上，主客皆然，所谓雅俗共赏者是也。琴音易响而难明，非身习者不知，惟善弹者能听。</li>
<li>主人善琴，始可令姬妾学琴</li>
<li>
<p>吾观今世之为琴，善弹者多，能听者少；延名师、教美妾者尽多，果能以此行乐，不愧文君、相如之名者绝少。务实不务名，此予立言之意也。</p>
<blockquote>
<p>花前月下，美景良辰，值水阁之生凉，遇绣窗之无事，或夫唱而妻和，或女操而男听，或两声齐发，韵不参差，无论身当其境者俨若神仙，即画成一幅合操图，亦足令观者消魂，而知音男妇之生妒也</p>
</blockquote>
</li>
<li>
<p>丝音自蕉桐(古筝?)而外，女子宜学者，又有琵琶、弦索(三弦)、提琴之三种。琵琶极妙，惜今时不尚，善弹者少</p>
</li>
<li>竹音之宜于闺阁者，惟<strong>洞箫</strong>一种。笛可暂而不可常。到笙、管二物，则与诸乐并陈，不得已而偶然一弄，非绣窗所应有也。盖妇人奏技，与男子不同，</li>
<li>男子所重在声，妇人所重在容</li>
<li>吹箫品笛之人，臂上不可无钏。钏又勿使太宽，宽则藏于袖中，不得见矣</li>
<li>昔人教女子以歌舞，非教<strong>歌舞</strong>，习声容也。<ul>
<li>欲其声音婉转，则必使之学歌；学歌既成，则随口发声，皆有燕语莺啼之致，不必歌而歌在其中矣。</li>
<li>欲其体态轻盈，则必使之学舞；学舞既熟，则回身举步，悉带柳翻花笑之容，不必舞而舞在其中矣。</li>
<li>古人立法，常有事在此而意在彼者</li>
</ul>
</li>
<li>然则一日之中，其为清歌妙舞者有几时哉</li>
<li>但须教之有方，导之有术，因材而施，无拂其天然之性而已矣。</li>
<li>“丝不如竹，竹不如肉。”此声乐中三昧语，谓其渐近自然也。予又谓男音之为肉，造到极精处，止可与丝竹比肩</li>
<li>“惟楚有材，惟晋用之。”此言晋人善用，非曰惟楚能生材也</li>
<li>秦音无东钟，晋音无真文；秦音呼东钟为真文，晋音呼真文为东钟。此予身入其地，习处其人，细细体认而得之者。秦人呼中庸之中为“肫”，通达之通为“吞”，东南西北之东为“敦”，青红紫绿之红为“魂”，凡属东钟一韵者，字字皆然，无一合于本韵，无一不涉真文。岂非秦音无东钟，秦音呼东钟为真文之实据乎？我能取此韵中一二字，朝训夕诂，导之改易，一字能变，则字字皆变矣。</li>
<li>大约北音多平而少入，多阴而少阳。吴音之便于学歌者，止以阴阳平仄不甚谬耳{阴平1,阳平2,上声3,入声4}</li>
<li>至于身在青云，有率吏临民之责者，更宜洗涤方音，讲求韵学，务使开口出言，人人可晓。常有官说话而吏不知，民辩冤而官不解，以致误施鞭扑，倒用劝惩者。声音之能误人，岂浅鲜哉</li>
<li><strong>正音改字</strong>，切忌务多。聪明者每日不过十余字，资质钝者渐减。每正一字，必令于寻常说话之中，尽皆变易</li>
<li>闺中之态，全出自然。场上之态，不得不由勉强，虽由勉强，却又类乎自然，此演习之功之不可少也</li>
<li>无论场上生姿，曲中耀目，即于花前月下偶作此形，与之坐谈对弈，啜茗焚香，虽歌舞之余文，实温柔乡之异趣也。{女扮男妆}</li>
</ul>
<h2>词曲部</h2>
<p>跳过</p>
<h2>演习部</h2>
<p>跳过</p>
<h2>居室部·房舍第一</h2>
<ul>
<li>人之不能无屋，犹体之不能无衣。衣贵夏凉冬燠，房舍亦然</li>
<li>及肩之墙，容膝之屋，俭则俭矣，然适于主而不适于宾</li>
<li>夫房舍与人，欲其相称。画山水者有诀云：“丈山尺树，寸马豆人</li>
<li>其立户开窗，安廊置阁，事事皆仿名园，纤毫不谬。噫，陋矣！</li>
<li>土木之事，最忌奢靡。匪特庶民之家当崇俭朴，即王公大人亦当以此为尚</li>
<li>径莫便于捷，而又莫妙于迂</li>
<li>房舍忌似平原，须有高下之势，不独园圃为然，居宅亦应如是。前卑后高，理之常也</li>
<li>居宅无论精粗，总以能避风雨为贵</li>
<li>故柱不宜长，长为招雨之媒；窗不宜多，多为匿风之薮；务使虚实相半，长短得宜</li>
<li>精室不见椽瓦，或以板覆，或用纸糊，以掩屋上之丑态，名为“顶格”，天下皆然</li>
<li>且土不覆砖，尝苦其湿，又易生尘。有用板作地者，又病其步履有声，喧而不寂</li>
<li>精美之房，宜勤洒扫。然洒扫中亦具大段学问<ul>
<li>去浮尘，先用水洒，此古人传示之法</li>
<li>精舍之内，自明窗净几而外，尚有图书翰墨、古董器玩之种种，无一不忌浮尘。</li>
<li>然勤扫不如勤洒，人则知之；多洒不如轻扫，人则未知之也。</li>
<li>故运帚切记勿重；匪特勿重，每于歇手之际，必使帚尾着地，勿令悬空</li>
<li>如人先扫房舍，后及阶除，则将房舍之门紧闭，俟扫完阶除后，略停片刻，然后开门，始无灰尘入户之患</li>
<li>故洒过数日，必留一日勿洒，止令童子轻轻用帚，不致扬尘，是数日所积者一朝去之</li>
</ul>
</li>
<li>欲营精洁之房，先设藏垢纳污之地。</li>
<li>先有容拙之地，而后能施其巧</li>
<li>若夫文人运腕，每至得意疾书之际，机锋一转，则断不可续。然而寝食可废，便溺不可废也。“官急不知私急”，俗不云乎？常有得句将书而阻于溺，及溺后觅之杳不可得者</li>
</ul>
<h2>居室部·窗栏第二</h2>
<ul>
<li>窗棂以明透为先，栏杆以玲珑为主，然此皆属第二义；具首重者，止在一字之坚，坚而后论工拙</li>
<li>总其大纲，则有二语：宜简不宜繁，宜自然不宜雕斫。</li>
<li>凡事物之理，简斯可继，繁则难久，顺其性者必坚，戕其体者易坏</li>
<li>开窗莫妙于借景，而借景之法，予能得其三昧。</li>
<li>予性最癖，不喜盆内之花，笼中之鸟，缸内之鱼，及案上有座之石，以其局促不舒，令人作囚鸾絷凤之想</li>
<li>昔人云：“会心处正不在远。”若能实具一段闲情、一双慧眼，则过目之物尽是画图，入耳之声无非诗料。<ul>
<li>譬如我坐窗内，人行窗外，无论见少年女子是一幅美人图，</li>
<li>即见老妪白叟杖而来，亦是名人画幅中必不可无之物；</li>
<li>见婴儿群戏是一幅百子图，</li>
<li>即见牛羊并牧、鸡犬交哗，亦是词客文情内未尝偶缺之资</li>
</ul>
</li>
<li>此窗若另制纱窗一扇，绘以灯色花鸟，至夜篝灯于内，自外视之，又是一盏扇面灯。即日间自内视之，光彩相照，亦与观灯无异也</li>
</ul>
<h2>居室部·墙壁第三</h2>
<ul>
<li>峻宇雕墙”，“家徒壁立”，昔人贫富，皆于墙壁间辨之。故富人润屋，贫士结庐，皆自墙壁始</li>
<li>界墙者，人我公私之畛域，家之外廓是也。莫妙于乱石垒成，不限大小方圆之定格，垒之者人工，而石则造物生成之本质也</li>
<li>砖砌之墙，乃八方公器，其理其法，是人皆知，可以置而弗道</li>
<li>至于泥墙土壁，贫富皆宜，极有萧疏雅淡之致</li>
<li>坏墙不足惜，伤人实可虑也</li>
<li>厅壁不宜太素，亦忌太华。名人尺幅自不可少，但须浓淡得宜，错综有致。予谓裱轴不如实贴</li>
<li>因予性嗜禽鸟，而又最恶樊笼，二事难全，终年搜索枯肠，一悟遂成良法</li>
<li>鸟之善鸣者，推画眉第一</li>
<li>书房之壁，最宜潇洒。欲其潇洒，切忌油漆。油漆二物，俗物也</li>
<li>石灰垩壁，磨使极光，上着也；其次则用纸糊。纸糊可使屋柱窗楹共为一色，即壁用灰垩，柱上亦须纸糊</li>
<li>天下万物，以少为贵。步幛非不佳，所贵在偶尔一见</li>
<li>人知巧莫巧于古人，孰知古人于此亦大费辛勤，皆学而知之，非生而知之者也。</li>
<li>故壁间藏书，惟燕赵秦晋则可，此外皆应避之</li>
<li>予又有<strong>壁内藏灯</strong>之法，可以养目，可以省膏，可以一物而备两室之用</li>
</ul>
<h2>居室部·联匾第四</h2>
<p>跳过</p>
<h2>居室部·山石第五</h2>
<p>跳过</p>
<h2></h2>
<h2>器玩部·制度第一</h2>
<ul>
<li>人无贵贱，家无贫富，饮食器皿，皆所必需</li>
<li>至于玩好之物，惟富贵者需之，贫贱之家，其制可以不问</li>
<li>宝玉之器，磨砻不善，传于子孙之手，货之不值一钱</li>
<li>柴可为扉也，而有农户儒门之别矣。人谓变俗为雅，犹之点铁成金，惟具山林经济者能此，乌可责之一切</li>
<li>有<strong>耳目即有聪明</strong>，有<strong>心思即有智巧</strong>，但苦自画为愚，未尝竭思穷虑以试之耳。</li>
<li>凡人制物，务使人人可备，家家可用，始为布帛菽粟之才，不则售冕旒而沽玉食，难乎其为购者矣</li>
<li>一事有一事之需，一物备一物之用</li>
<li>器之坐者有三：曰椅、曰杌、曰凳;予特创而补之，一曰暧椅，一曰凉杌</li>
<li>人生百年，所历之时，日居其半，夜居其半。日间所处之地，或堂或庑，或舟或车，总无一定之地，而夜间所处，则止有一床</li>
<li>
<p>其法维何？一曰床令生花，二曰帐使有骨，三曰帐宜加锁，四曰床要着裙</p>
<ul>
<li>殊不知白昼闻香，不若黄昏嗅味。白昼闻香，其香仅在口鼻；黄昏嗅味，其味真入梦魂</li>
<li>床居外，帐居内，常也;以床有端正之体，帐无方直之形，百计撑持，终难服贴，总以四角之近柱者软而无骨，不能肖柱以为形，有犄角抵牾之势也，故须别为赋形，而使之有骨<ul>
<li>设帐之故有二：蔽风、隔蚊是也。蔽风之利十之三，隔蚊之功十之七</li>
</ul>
</li>
<li>法于门户交关之地，上、中、下共设三纽，若妇人之衣扣然<ul>
<li>求凉之法，浇水不如透风；致暧之方，增纟由不如加布</li>
</ul>
</li>
<li>爱精美者，一物不使稍污。常有绮罗作帐，精其始而不能善其终，美其上而不得不污其下者，以贴枕着头之处，在妇人则有膏沐之痕，在男妇亦多脑汗之迹，日积月累，无瑕者玷而可爱者憎矣<blockquote>
<p>予尝于梦酣睡足、将觉未觉之时，忽嗅蜡梅之香，咽喉齿颊尽带幽芬，似从脏腑中出，不觉身轻欲举，谓此身必不复在人间世矣。既醒，语妻孥曰：“我辈何人，遽有此乐，得无折尽平生之福乎？”妻孥曰：“久贱常贫，未必不由于此。”此实事，非欺人语也。</p>
</blockquote>
</li>
</ul>
</li>
<li>
<p>造橱立柜，无他智巧，总以多容善纳为贵</p>
</li>
<li>善制无他，止在多设搁板</li>
<li>随身贮物之器，大者名曰箱笼，小者称为箧笥。制之之料，不出革、木、竹三种</li>
<li>腹稿虽多，未经尝试，不敢以待验之方误人也</li>
<li>自不操斤，但善于指使，轻财尚友，雅人也。</li>
<li>崇高古器之风，自汉魏晋唐以来，至今日而极矣</li>
<li>夫今人之重古物，非重其物，重其年久不坏；见古人所制与古人所用者，如对古人之足乐也。</li>
<li>予尝谓人曰：物之最古者莫过于书，以其合古人之心思面貌而传者也</li>
<li>古物原有可嗜，但宜崇尚于富贵之家，以其金银太多，藏之无具，不得不为长房缩地之法，敛丈为尺，敛尺为寸，如“藏银不如藏金，藏金不如藏珠”之说，愈轻愈小，而愈便收藏故也。</li>
<li>乃近世贫贱之家，往往效颦于富贵</li>
<li>如香炉既设，则锹箸随之，锹以拨灰，箸以举火，二物均不可少</li>
<li>昔人点铁成金，所点者不必是铁，所成者亦未必皆金，但能使不值钱者变而值钱，即是神仙妙术矣。</li>
<li>铜一沾水即发铜青，有铜青而再贮以水，较之未有铜青时，其腥十倍，故宜用锡。且锡柔易制，铜劲难为</li>
<li>瓶以磁者为佳，养花之水清而难浊，且无铜腥气也</li>
<li>凡作围屏及书画卷轴者，止有巾条、斗方及横批三式{装裱}</li>
<li>变用何法？曰：莫妙于冰裂碎纹</li>
<li>凡制<strong>茗壶</strong>，其嘴务直，购者亦然，一曲便可忧，再曲则称弃物矣</li>
<li>酒无渣滓，一斟即出，其嘴之曲直可以不论</li>
<li>贮茗之瓶，止宜用锡。无论磁铜等器，性不相能，即以金银作供，宝之适以崇之耳。但以锡作瓶者，取其气味不泄</li>
<li>凡收藏香美之物，其加严处全在封口，封口不密，与露处同。</li>
<li><strong>酒具</strong>用金银，犹妆奁之用珠翠，皆不得已而为之，非宴集时所应有也</li>
<li>富贵之家，犀则不妨常设，以其在珍宝之列，而无炫耀之形</li>
<li>玉能显色，犀能助香，二物之于酒，皆功臣也</li>
<li>至尚雅素之风，则磁杯当首重已。旧磁可爱，人尽知之，无如价值之昂，日甚一日，尽为大力者所有</li>
<li>“惜字一千，延寿一纪。”此文昌垂训之词</li>
<li>然字画出于圣贤，苍颉造字而鬼夜哭，其关乎气数，为天地神明所宝惜可知也</li>
<li><strong>灯烛</strong>辉煌，宾筵之首事也。然每见衣冠盛集，列山珍海错，倾玉醴琼浆，几部鼓吹，频歌叠奏，事事皆称绝畅，而独于歌台色相，稍近模糊。令人快耳快心，而不能不快其目者</li>
<li>吾为六字诀以授人，曰：“多点不如勤剪。</li>
<li>梁上凿缝，势有不能，为悬灯细事而损伤巨料，无此理也</li>
<li><strong>笺简</strong>之制，由古及今，不知几千万变。自人物器玩，以迨花鸟昆虫，无一不肖其形，无日不新其式；人心之巧，技艺之工，至此极矣</li>
</ul>
<h2>器玩部·位置第二</h2>
<ul>
<li>器玩未得，则讲购求；及其既得，则讲位置</li>
<li>设官授职者，期于人地相宜；安器置物者，务在纵横得当</li>
<li>有才不善用，与空国无人等也</li>
<li>使人入其户、登其堂，见物物皆非苟设，事事具有深情，非特泉石勋猷</li>
<li>未闻有颠倒其家，而能整齐其国者也</li>
<li>“胪列古玩，切忌排偶。”此陈说也</li>
<li>所忌乎排偶者，谓其有意使然，如左置一物，右无一物以配之，必求一色相俱同者与之相并，是则非偶而是偶</li>
<li>幽斋陈设，妙在日异月新</li>
<li>非善用古玩者也。居家所需之物，惟房舍不可动移，此外皆当活变</li>
<li>眼界关乎心境，人欲活泼其心，先宜活泼其眼。</li>
<li>乐此者不觉其疲，但不可为饱食终日无所用心者道。</li>
<li>古玩中香炉一物，其体极静，其用又妙在极动</li>
</ul>
<h2>饮馔部·蔬食第一</h2>
<ul>
<li>吾观人之一身，眼耳鼻舌，手足躯骸，件件都不可少</li>
<li>口腹具而生计繁矣，生计繁而诈伪奸险之事出矣，诈伪奸险之事出，而五刑不得不设<ul>
<li>人的寄生性?</li>
</ul>
</li>
<li>草木无口腹，未尝不生；山石土壤无饮食，未闻不长养</li>
<li>如逞一己之聪明，导千万人之嗜欲，则匪特禽兽昆虫无噍类，吾虑风气所开，日甚一日，焉知不有易牙复出，烹子求荣，杀婴儿以媚权奸，如亡隋故事者哉！</li>
<li>吾谓饮食之道，脍不如肉，肉不如蔬，亦以其渐近自然也</li>
<li>此种供奉，惟山僧野老躬治园圃者，得以有之，城市之人向<strong>卖菜佣求活</strong>者，不得与焉</li>
<li>论蔬食之美者，曰清，曰洁，曰芳馥，曰松脆而已矣</li>
<li>食笋之法多端，不能悉纪，请以两言概之，曰：“素宜白水，荤用肥猪</li>
<li>肉之肥者能甘，甘味入笋，则不见其甘，但觉其鲜之至也</li>
<li>《本草》中所载诸食物，益人者不尽可口，可口者未必益人</li>
<li>苟非有毒，食之最宜。此物素食固佳，伴以少许荤食尤佳，盖蕈(蘑菇)之清香有限，而汁之鲜味无穷</li>
<li>有八字诀云：“摘之务鲜，洗之务净</li>
<li>世人制菜之法，可称百怪千奇，自新鲜以至于腌糟酱腊，无一不曲尽奇能，务求至美</li>
<li>蔬食之最净者，曰笋，曰蕈，曰豆芽；其最秽者，则莫如家种之菜</li>
<li><strong>洗菜</strong>之法，入水宜久，久则干者浸透而易去；洗叶用刷，刷则高低曲折处皆可到，始能涤尽无遗</li>
<li>瓜、茄、瓠、芋诸物，菜之结而为实者也。实则不止当菜，兼作饭矣</li>
<li>山药则孤行并用，无所不宜，并油盐酱醋不设，亦能自呈其美，乃蔬食中之通材也</li>
<li>葱、蒜、韭三物，菜味之至重者也。菜能芬人齿颊者，香椿头是也；菜能秽人齿颊及肠胃者，葱、蒜、韭是也</li>
<li>浓则为时所争尚，甘受其秽而不辞；淡则为世所共遗，自荐其香而弗受</li>
<li>芽之初发，非特不臭，且具清香，是其孩提之心之未变也。</li>
<li>生萝卜切丝作小菜，伴以醋及他物，用之下粥最宜</li>
<li>菜有具姜桂之性者乎？曰：有，辣芥是也。制辣汁之芥子，陈者绝佳，所谓愈老愈辣是也。以此拌物，无物不佳</li>
</ul>
<h2>饮馔部·谷食第二</h2>
<ul>
<li>食之养人，全赖五谷。</li>
<li>即不能止食一物，亦当稍存其意，而以一物为君。使酒肉虽多，不胜食气，即使为害，当亦不甚烈耳</li>
<li><strong>粥饭</strong>二物，为家常日用之需，其中机彀，无人不晓</li>
<li>先就粗者言之。饭之大病，在内生外熟，非烂即焦；粥之大病，在上清下淀，如糊如膏。此火候不均之故</li>
<li>其吃紧二语，则曰：“粥水忌增，饭水忌减</li>
<li>宴客者有时用饭，必较家常所食者稍精. 精用何法？曰：使之有香而已矣</li>
<li>予尝授意小妇，预设花露一盏，俟饭之初熟而浇之，浇过稍闭，拌匀而后入腕。露以蔷薇、香橼、桂花三种为上，勿用玫瑰</li>
<li>汤即羹之别名也。羹之为名，雅而近古；不曰羹而曰汤者，虑人古雅其名，而即郑重其实，似专为宴客而设者</li>
<li>有饭即应有羹，无羹则饭不能下</li>
<li>肴馔乃滞饭之具，非下饭之具也</li>
<li>宁可食无馔，不可饭无汤。有汤下饭，即小菜不设，亦可使哺啜如流</li>
<li>谷食之有糕饼，犹肉食之有脯脍</li>
<li>食之精者，米麦是也；脍之细者，粉面是也</li>
<li><strong>糕贵乎松，饼利于薄</strong></li>
<li>南人饭米，北人饭面，常也。《本草》云：“米能养脾，麦能补心</li>
<li>一日三餐，二米一面，是酌南北之中，而善处心脾之道也</li>
<li>北人食面多作饼，予喜条分而缕晰之，南人之所谓“切面”是也</li>
<li>南人食切面，其油盐酱醋等作料，皆下于面汤之中，汤有味而面无味，是人之所重者不在面而在汤</li>
<li>予则不然，以调和诸物，尽归于面，面具五味而汤独清，如此方是食面，非饮汤也</li>
<li>所制面有二种，一曰“五香面”，一曰“八珍面”。五善膳己，八珍饷客，略分丰俭于其间</li>
</ul>
<blockquote>
<p>五香者何？酱也，醋也，椒末也，芝麻屑也，焯笋或煮蕈煮虾之鲜汁也。先以椒末、芝麻屑二物拌入面中，后以酱醋及鲜汁三物和为一处，即充拌面之水，勿再用水。拌宜极匀，擀宜极薄，切宜极细，然后以滚水下之，则精粹之物尽在面中，尽勾咀嚼，不似寻常吃面者，面则直吞下肚，而止咀咂其汤也</p>
</blockquote>
<hr>
<blockquote>
<p>八珍者何？鸡、鱼、虾三物之内，晒使极干，与鲜笋、香蕈、芝麻、花椒四物，共成极细之末，和入面中，与鲜汁共为八种。酱醋亦用，而不列数内者，以家常日用之物，不得名之以珍也</p>
</blockquote>
<ul>
<li>粉之名曰甚多，其常有而适于用者，则惟藕、葛、蕨、绿豆四种。藕、葛二物，不用下锅，调以滚水，即能变生成熟。</li>
<li>昔人云：“有仓卒客，无仓卒主人。”欲为仓卒主人，则请多储二物。且卒急救饥，亦莫善于此</li>
</ul>
<h2>饮馔部·肉食第三</h2>
<ul>
<li>食肉之人之不善谋者，以肥腻之精液，结而为脂，蔽障胸臆，犹之茅塞其心，使之不复有窍也</li>
<li>吾今虽为肉食作俑，然望天下之人，多食不如少食</li>
<li>物之折耗最重者，<strong>羊肉</strong>是也。谚有之曰：“羊几贯，帐难算，生折对半熟对半，百斤止剩念余斤，缩到后来只一段</li>
<li>羊肉之为物，最能饱人，初食不饱，食后渐觉其饱</li>
<li>猪、羊之后，当及牛、犬</li>
<li>肥始能甘，不肥则同于嚼蜡。鹅以固始为最</li>
<li><strong>固始之鹅，金华之豕</strong></li>
<li>以生物多时之痛楚，易我片刻之甘甜，忍人不为，况稍具婆心者乎？</li>
<li>禽属之善养生者，雄鸭是也。何以知之，知之于人之好尚。诸禽尚雌，而鸭独尚雄；诸禽贵幼，而鸭独贵长。故养生家有言：“烂蒸老雄鸭，功效比参芪。”</li>
<li>野味之逊于家味者，以其不能尽肥；家味之逊于野味者，以其不能有香也</li>
<li>野禽可以时食，野兽则偶一尝之。野禽如雉、雁、鸠、鸽、黄雀、鹌鹑之属</li>
<li>野兽之可得者惟兔，獐、鹿、熊、虎诸兽，岁不数得</li>
<li>鱼藏水底，各自为天，自谓与世无求，可保戈矛之不及矣。乌知网罟之奏功，较弓矢置罘为更捷。</li>
<li>食鱼者首重在鲜，次则及肥，肥而且鲜，鱼之能事毕矣</li>
<li>烹煮之法，全在火候得宜。先期而食者肉生，生则不松；过期而食者肉死，死则无味</li>
<li>笋为蔬食之必需，<strong>虾</strong>为荤食之必需，皆犹甘草之于药也</li>
<li>善治荤食者，以焯虾之汤，和入诸品，则物物皆鲜，亦犹笋汤之利于群蔬。笋可孤行，亦可并用；虾则不能自主，必借他物为君</li>
<li>新粟米炊鱼子饭，嫩芦笋煮鳖裙羹。”林居之人述此以鸣得意，其味之鲜美可知矣</li>
<li>独于蟹螯一物，心能嗜之，口能甘之，无论终身一日皆不能忘之，至其可嗜可甘与不可忘之故，则绝口不能形容之。</li>
<li>世间好物，利在孤行。蟹之鲜而肥，甘而腻，白似玉而黄似金，已造色香味三者之至极，更无一物可以上之</li>
<li>凡食蟹者，只合全其故体，蒸而熟之，贮以冰盘，列之几上，听客自取自食</li>
<li>凡治他具，皆可人任其劳，我享其逸，独蟹与瓜子、菱角三种，必须自任其劳。旋剥旋食则有味</li>
<li>此与<strong>好香必须自焚</strong>，<strong>好茶必须自斟</strong>，僮仆虽多，不能任其力者，同出一理</li>
<li>瓮中取醉蟹，最忌用灯，灯光一照，则满瓮俱沙，此人人知忌者也</li>
<li>初醉之时，不论昼夜，俱点油灯一盏，照之入瓮，则与灯光相习，不相忌而相能，任凭照取，永无变沙之患矣</li>
<li>天下万物之繁，未有繁于水族者</li>
<li>所谓“西施舌”者(鱼)，状其形也。白而洁，光而滑，入口咂之，俨然美妇之舌，但少朱唇皓齿牵制其根，使之不留而即下耳</li>
<li>果者酒之仇，<strong>茶者酒之敌</strong>，嗜酒之人必不嗜茶与果，此定数也</li>
</ul>
<h2>种植部</h2>
<p>跳过</p>
<h2>颐养部·行乐第一</h2>
<ul>
<li>伤哉！造物生人一场，为时不满百岁。彼夭折之辈无论矣，姑就永年者道之，即使三万六千日尽是追欢取乐时，亦非无限光阴，终有报罢之日</li>
<li>况此百年以内，有无数忧愁困苦、疾病颠连、名缰利锁、惊风骇浪，阻人燕游，使徒有百岁之虚名，并无一岁二岁享生人应有之福之实际乎</li>
<li>术士所言者术，儒家所凭者理</li>
<li>人间至乐之境，惟帝王得以有之</li>
<li>乐不在外而在心。心以为乐，则是境皆乐，心以为苦，则无境不苦</li>
<li>以不如己者视己，则日见可乐；以胜于己者视己，则时觉可忧</li>
<li>人臣之善行乐者，莫过于唐之郭子仪；而不善行乐者，则莫如李广。</li>
<li>劝贵人行乐易，劝富人行乐难。何也？则为行乐之资，然势不宜多，多则反为累人之具</li>
<li>尧曰：“<strong>富则多事</strong>。”华封人曰：“富而使人分之，何事之有？</li>
<li>兹欲劝富人行乐，必先劝之分财；劝富人分财，其势同于拔山超海，此必不得之数也</li>
<li>财多必善防，不防则为盗贼所有，而且以身殉之</li>
<li>且财多必招忌。语云：“温饱之家，众怨所归。</li>
<li>多分则难，少敛则易.处比户可封之世，难于售恩；当民穷财尽之秋，易于见德</li>
<li>少课锱铢之利，穷民即起颂扬；略蠲升斗之租，贫佃即生歌舞</li>
<li>至于悦色娱声、眠花藉柳、构堂建厦、啸月潮风诸乐事，他人欲得，所患无资，业有其资，何求弗遂？</li>
<li>穷人行乐之方，无他秘巧，亦止有退一步法。</li>
<li>因忆家居时堂宽似宇，簟冷如冰，又有群姬握扇而挥，不复知其为夏</li>
<li>即此一身，谁无过来之逆境？大则灾凶祸患，小则疾病忧伤</li>
<li>世间第一乐地，无过家庭。“父母俱存，兄弟无故，一乐也</li>
<li>人能以孩提之乐境为乐境，则去圣人不远矣。</li>
<li>“逆旅”二字，足概远行，旅境皆逆境也。然不受行路之苦，不知居家之乐</li>
<li>及抵<strong>边陲</strong>，始知地狱即在人间，罗刹原非异物，而今而后，方知人之异于禽兽者几希</li>
<li>过一地，即览一地之人情，经一方，则睹一方之胜概，而且食所未食，尝所欲尝</li>
<li>太史公因游名山大川，得以史笔妙千古。是游也者，男子生而欲得，不得即以为恨者也</li>
<li>人有喜怒哀乐，天有春夏秋冬。春之为令，即天地交欢之候，阴阳肆乐之时也。人心至此，不求畅而自畅，犹父母相亲相爱，则儿女嬉笑自如，睹满堂之欢欣</li>
<li>花可熟观，鸟可倾听，山川云物之胜可以纵游，而独于房欲之事略存余地</li>
<li>分心花鸟，便觉体有余闲；并力闺帏，易致身无宁刻</li>
<li>予谓天地之气闭藏于冬，人身之气当令闭藏于夏</li>
<li>或偃卧长松之下，猿鹤过而不知。洗砚石于飞泉，试茗奴以积雪；欲食瓜而瓜生户外，思啖果而果落树头，可谓极人世之奇闻，擅有生之至乐者矣</li>
<li>予以劝人行乐，而深悔自役其形</li>
<li>为欢即欲，视其精力短长，总留一线之余地。能行百里者，至九十而思休；善登浮屠者，至六级而即下。此房中秘术，请为少年场授之</li>
<li>行乐之事多端，未可执一而论。如睡有睡之乐，坐有坐之乐，行有行之乐，立有立之乐，饮食有饮食之乐，盥栉有盥栉之乐</li>
<li>苟能见景生情，逢场作戏，即可悲可涕之事，亦变欢娱。如其应事寡才，养生无术，即征歌选舞之场，亦生悲戚。兹以家常受用，起居安乐之事，因便制宜，各存其说于左。</li>
<li>予曰：“天地生人以时，动之者半，息之者半。动则旦，而息则暮也。</li>
<li>养生之诀，当以<strong>善睡</strong>居先。睡能还精，睡能养气，睡能健脾益胃，睡能坚骨壮筋</li>
<li>地之善者有二：曰静，曰凉。不静之地，止能睡目</li>
<li>然使忙人假寐，止能睡眼，不能睡心，心不睡而眼睡，犹之未尝睡也</li>
<li>闲则眼未阖而心先阖，心已开而眼未开；已睡较未睡为乐，已醒较未醒更乐，此闲人之宜睡也。然天地之间，能有几个闲人？</li>
<li>吾人燕居坐法，当以孔子为师，勿务端庄而必正襟危坐</li>
<li>不若安步当车之人，五官四体皆能适用</li>
<li>事属可缓，则以安步当车；如其急也，则以疾行当马</li>
<li>立分久暂，暂可无依，久当思傍</li>
<li>宴集之事，其可贵者有五：<ul>
<li>饮量无论宽窄，贵在能好；</li>
<li>饮伴无论多寡，贵在善谈；</li>
<li>饮具无论丰啬，贵在可继；</li>
<li>饮政无论宽猛，贵在可行；</li>
<li>饮候无论短长，贵在能止</li>
</ul>
</li>
<li>若夫家庭小饮与燕闲独酌，其为乐也，全在天机逗露之中，形迹消忘之内。有饮宴之实事，无酬酢之虚文。睹儿女笑啼，认作班斓之舞；听妻孥劝诫，若闻金缕之歌</li>
<li>读书，最乐之事，而懒人常以为苦；清闲，最乐之事，而有人病其寂寞</li>
<li>盛暑之月，求乐事于黑甜之外，其惟沐浴乎？</li>
<li>自严冬避冷，不宜频浴外，凡遇春温秋爽，皆可借此为乐</li>
<li>至于富室大家，扩盆为屋，注水于池者，冷则加薪，热则去火，自有以逸待劳之法，想无俟贫人置喙也</li>
<li>弈棋尽可消闲，似难借以行乐；弹琴实堪养性，未易执此求欢。以琴必正襟危坐而弹，棋必整槊横戈以待</li>
<li>故喜弹不若<strong>喜听</strong>，善弈不如善观。人胜而我为之喜，人败而我不必为之忧，则是常居胜地也</li>
<li><strong>花鸟</strong>二物，造物生之以媚人者也。既产娇花嫩蕊心代美人，又病其不能解语，复生群鸟以佐之</li>
<li>鸟之悦人以声者，画眉、鹦鹉二种</li>
<li><strong>鹤、鹿</strong>二种之当蓄，以其有仙风道骨也。然所耗不赀，而所居必广，无其资与地者，皆不能蓄。且种鱼养鹤，二事不可兼行，利此则害彼也。然鹤之善唳善舞，与鹿之难扰易驯，皆品之极高贵者，麟凤龟龙而外，不得不推二物居先矣</li>
<li>鸡司晨，犬守夜，猫捕鼠，皆有功于人而自食其力者也</li>
<li>鸡栖于埘，犬宿于外，居处饮食皆不及焉</li>
<li>筑成小圃近方塘，果易生成菜易长。抱瓮太痴机太巧，从中酌取灌园方</li>
</ul>
<h2>颐养部·止忧第二</h2>
<ul>
<li>可忘者非忧，忧实不可忘也</li>
<li>忧之途径虽繁，总不出可备、难防之二种</li>
<li>语云：“临渊羡鱼，不如退而结网。”慰人忧贫者，必当授以生财之法；慰人下第者，必先予以必售之方</li>
<li>拂意之境，无人不有，但问其易处不易处，可防不可防</li>
<li>不测之忧，其未发也，必先有兆</li>
<li>盖天道好还，不敢尽私其人，微示公道于一线耳</li>
<li>止忧之法有五：一曰谦以省过，二曰勤以砺身，三曰俭以储费，四曰恕以息争，五曰宽以弥谤</li>
</ul>
<h2>颐养部·调饮啜第三</h2>
<ul>
<li>《食物本草》一书，养生家必需之物。然翻阅一过，即当置之。若留匕箸之旁，日备考核，宜食之物则食之，否则相戒勿用</li>
<li>生平爱食之物，即可养身，不必再查《本草》</li>
<li>肉与食较，则食为君而肉为臣；姜、酱与肉较，则又肉为君而姜、酱为臣矣</li>
<li>虽有好不好之分，然君臣之位不可乱也。他物类是</li>
<li>凡食一物而凝滞胸膛，不能克化者，即是病根，急宜消导</li>
<li>欲调饮食，先匀饥饱。大约饥至七分而得食，斯为酌中之度，先时则早，过时则迟。然七分之饥，亦当予以七分之饱</li>
<li><strong>宁失之少，勿犯于多</strong></li>
<li>贫民之饥可耐也，富民之饥不可耐也，疾病之生多由于此。从来善养生者，必不以身为戏</li>
<li>喜怒哀乐之始发，均非进食之时。然在喜乐犹可，在哀怒则必不可</li>
<li>怒时食物易下而难消，哀时食物难消亦难下</li>
<li>倦时勿食，防瞌睡也.烦闷时勿食，避恶心也</li>
<li>食一物，务得一物之用。得其用则受益，不得其用，岂止不受益而已哉！</li>
</ul>
<h2>颐养部·节色欲第四</h2>
<ul>
<li>行乐之地，首数房中</li>
<li>谓阴阳之不可相无，忧天地之不可使半也</li>
<li>凡借女色养身而反受其害者，皆是男为女用，</li>
<li>使终日不见可欲而遇之一旦，其心之乱也，十倍于常见可欲之人</li>
<li>不如日在可欲之中，与若辈习处，则是“司空见惯浑闲事”矣，心之不乱</li>
<li>忧愁困苦之际，无事娱情，即念房中之乐。此非自好，时势迫之使然也</li>
<li>饥、寒、醉、饱四时，皆非取乐之候</li>
<li>总之，交媾者，战也，枵腹者不可使战</li>
<li>劳极思逸，人之情也，而非所论于耽酒嗜色之人。世有喘息未定，即赴温柔乡者</li>
<li>节之之法有缓急二种：能缓者，必过一夕二夕；不能缓者，则酣眠一觉以代一夕，酣眠二觉以代二夕。惟睡可以息劳，饮食居处皆不若也。</li>
<li>新婚燕尔，不必定在初娶，凡妇人未经御而乍御者，即是新婚</li>
<li>乐莫乐于新相知，但观此一夕之为欢，可抵寻常之数夕，即知此一夕之所耗，亦可抵寻常之数夕</li>
<li>善此当用何法？曰：“静之以心，虽曰燕尔新婚，只当行其故事</li>
<li>最宜节欲者隆冬，而最难节欲者亦是隆冬；最忌行乐者盛暑，而最便行乐者又是盛暑</li>
<li>冬夜非人不暧，贴身惟恐不密，倚翠偎红之际，欲念所由生也</li>
<li>节之为言，示能守也；能守则日与周旋而神旺，无守则略经点缀而魂摇。由有度而驯至能守，由能守而驯至自然，则无时不堪昵玉，有暇即可怜香。将鄙是集为可焚，而怪湖上笠翁之多事矣</li>
</ul>
<h2>颐养部·却病第五</h2>
<ul>
<li>病之起也有因，病之伏也有在，绝其因而破其在，只在一字之和。俗云：“家不和，被邻欺</li>
<li>人身所当和者，有气血、脏腑、脾胃、筋骨之种种，使必逐节调和，则头绪纷然，顾此失彼，穷终日之力，不能防一隙之疏</li>
<li>有务本之法，止在善和其心。心和则百体皆和。即有不和，心能居重驭轻，运筹帷幄，而治之以法矣</li>
<li>然而<strong>和心之法</strong>，则难言之。哀不至伤，乐不至淫，怒不至于欲触，忧不至于欲绝。“略带三分拙，兼存一线痴；微聋与暂哑，均是寿身资。”此和心诀也。三复斯言，病其可却。</li>
<li>病已至而退之，其法维何？曰：止在一字之静</li>
<li>径愈宽则药愈杂，药愈杂则病愈繁矣</li>
<li>昔许胤宗谓人曰：“古之上医，病与脉值，惟用一物攻之。今人不谙脉理，以情度病，多其药物以幸有功，譬之猎人，不知兔之所在，广络原野以冀其获，术亦昧矣</li>
</ul>
<h2>颐养部·疗病第六</h2>
<ul>
<li>天地之间只有贫生怕死之人，并无起死回生之药。“药医不死病，佛度有缘人</li>
<li>病不服药，如得中医。”此八字金丹，救出世间几许危命！</li>
<li>药不执方，医无定格</li>
<li>一曰本性酷好之物，可以当药。凡人一生，必有偏嗜偏好之一物，如文王之嗜菖蒲菹，曾之嗜羊枣，刘伶之嗜酒，卢仝之嗜茶，权长孺之嗜瓜，皆癖嗜也。癖之所在，性命与通，剧病得此，皆称良药</li>
<li>二曰其人急需之物，可以当药。人无贵贱穷通，皆有激切所需之物。如穷人所需者财，富人所需者官，贵人所需者升擢，老人所需者寿，皆卒急欲致之物也。惟其需之甚急，故一投辄喜，喜即病痊</li>
<li>疗诸病易，疗贫病难。世人忧贫而致疾，疾而不可救药者，几与恒河沙比数</li>
<li>三曰一心钟爱之人，可以当药。人心私爱，必有所钟。常有君不得之于臣，父不得之于子，而极疏极远极不足爱之人，反为精神所注，性命以之者</li>
<li>四曰一生未见之物，可以当药。欲得未得之物，是人皆有，如文士之于异书，武人之于宝剑，醉翁之于名酒，佳人之于美饰，是皆一往情深，不辞困顿，而欲与相俱者也</li>
<li>五曰平时契慕之人，可以当药。凡人有生平向往，未经谋而者，如其惠然肯来，以此当药，其为效也更捷。昔人传韩非书至秦，秦王见之曰：“寡人得见此人与之游，死不恨矣！</li>
<li>六曰素常乐为之事，可以当药。病人忌劳，理之常也</li>
<li>七曰生平痛恶之物与切齿之人，忽而去之，亦可当药。</li>
</ul>
</body>
</html>

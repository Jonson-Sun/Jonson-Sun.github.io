<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta http-equiv="content-type" content="text/html; charset=utf-8">
<meta name="generator" content="ReText 7.0.1">
	<link type="text/css" rel="stylesheet" href="../css/GitHub_Word.css">
<title>荀子</title>
</head>
<body>
<h1>荀子</h1>
<p><center>荀况</center></p>
<hr>
<p>本文为摘选。</p>
<hr>
<h2>劝学</h2>
<p>君子曰：学不可以已。青、取之于蓝，而青于蓝；冰、水为之，而寒于水。木直中绳，輮以为轮，其曲中规，虽有槁暴，不复挺者，輮使之然也。<strong>故木受绳则直，金就砺则利</strong>，君子博学而日参省乎己，则知明而行无过矣。故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正直。神之听之，介尔景福。”<strong>神莫大于化道，福莫长于无祸</strong>。</p>
<p><strong>吾尝终日而思矣，不如须臾之所学也</strong>。吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。<strong>君子生非异也，善假于物也</strong>。</p>
<p>.......蓬生麻中，不扶而直；白沙在涅，与之俱黑。兰槐之根是为芷，其渐之滫，君子不近，庶人不服。其质非不美也，所渐者然也。故君子居必择乡，游必就士，所以<strong>防邪辟而近中正</strong>也</p>
<p>积土成山，风雨兴焉；积水成渊，蛟龙生焉；积善成德，而神明自得，圣心备焉。故不积蹞步，无以致千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；<strong>锲而不舍</strong>，金石可镂。螾无爪牙之利，筋骨之强，上食埃土，下饮黄泉，用心一也。蟹六跪而二螯，非蛇蟺之穴，无可寄托者，用心躁也。是故无冥冥之志者，无昭昭之明；无惛惛之事者，无赫赫之功。行衢道者不至，事两君者不容。<strong>目不能两视而明，耳不能两听而聪</strong>。螣蛇无足而飞，梧鼠五技而穷。诗曰：“尸鸠在桑，其子七兮。淑人君子，其仪一兮。其仪一兮，心如结兮。”故<strong>君子结于一也。</strong></p>
<p>昔者瓠巴鼓瑟，而流鱼出听；伯牙鼓琴，而六马仰秣。故声无小而不闻，行无隐而不形。玉在山而草木润，渊生珠而崖不枯。为善不积邪，安有不闻者乎！</p>
<p>学恶乎始？恶乎终？曰：其数则始乎诵经，终乎读礼；其义则始乎为士，终乎为圣人。 <strong>真积力久则入</strong>。学至乎没而后止也.故学数有终，若其义则不可须臾舍也。为之人也，舍之禽兽也。故书者、政事之纪也；诗者、中声之所止也；礼者、法之大兮，类之纲纪也。故学至乎礼而止矣。夫是之谓道德之极。礼之敬文也，乐之中和也，诗书之博也，春秋之微也，在天地之间者毕矣。</p>
<p>君子之学也，入乎耳，着乎心，布乎四体，形乎动静。端而言，蝡而动，一可以为法则。小人之学也，入乎耳，出乎口；口耳之间，则四寸耳，曷足以美七尺之躯哉！<strong>古之学者为己，今之学者为人</strong>。君子之学也，以美其身；小人之学也，以为禽犊。故不问而告谓之傲，问一而告二谓之囋。傲、非也，囋、非也；君子如向矣。</p>
<p>学莫便乎近其人。礼乐法而不说，诗书故而不切，春秋约而不速。方其人之习君子之说，则尊以遍矣，周于世矣。故曰：<strong>学莫便乎近其人</strong>。</p>
<ul>
<li>末世穷年，不免为陋儒而已</li>
</ul>
<p>故未可与言而言，谓之<strong>傲</strong>；可与言而不言，谓之<strong>隐</strong>；不观气色而言，谓<strong>瞽</strong>。故君子不傲、不隐、不瞽，谨顺其身。诗曰：“匪交匪舒，天子所予。”此之谓也。</p>
<p>百发失一，不足谓善射；千里蹞步不至，不足谓善御；伦类不通，仁义不一，不足谓善学。学也者，固学一之也</p>
<ul>
<li>大统一理论？</li>
<li>来解释世界？</li>
<li>世界观？</li>
</ul>
<p>君子知夫<strong>不全不粹</strong>之不足以为美也，故诵数以贯之，思索以通之，为其人以处之，除其害者以持养之。使目非是无欲见也，使口非是无欲言也，使心非是无欲虑也。及至其致好之也，目好之五色，耳好之五声，口好之五味，心利之有天下。是故权利不能倾也，群众不能移也，天下不能荡也。生乎由是，死乎由是，夫是之谓<strong>德操</strong>。德操然后能定，能定然后能应。能定能应，夫是之谓<strong>成人</strong>。天见其明，地见其光，<strong>君子贵其全也</strong>。</p>
<h2>修身</h2>
<p>见善，修然必以自存也；见不善，愀然必以自省也。善在身，介然必以自好也；不善在身，菑然必以自恶也。故非我而当者，吾师也；是我而当者，吾友也；谄谀我者，吾贼也。故君子隆师而亲友，以致恶其贼。好善无厌，受谏而能诫，虽欲无进，得乎哉！小人反是。。。</p>
<p>凡用血气、志意、知虑，由礼则治通，不由礼则勃乱提僈；食饮，衣服、居处、动静，由礼则和节，不由礼则触陷生疾；容貌、态度、进退、趋行，由礼则雅，不由礼则夷固、僻违、庸众而野。 故人无礼则不生，事无礼则不成，国家无礼则不宁。诗曰：“礼仪卒度，笑语卒获。”此之谓也。</p>
<p>以善先人者谓之<strong>教</strong>，以善和人者谓之<strong>顺</strong>；以不善先人者谓之<strong>谄</strong>，以不善和人者谓之<strong>谀</strong>。<strong>是是非非谓之知</strong>，非是是非谓之愚。伤良曰谗，害良曰贼。是谓是，非谓非曰直。窃货曰<strong>盗</strong>，匿行曰<strong>诈</strong>，易言曰<strong>诞</strong>。趣舍无定谓之无常。保利弃义谓之至贼。多闻曰博，少闻曰<strong>浅</strong>。多见曰<strong>闲</strong>，少见曰<strong>陋</strong>。难进曰<strong>偍</strong>，易忘曰<strong>漏</strong>。少而理曰治，多而乱曰秏。</p>
<p>治气养心之术：血气刚强，则柔之以调和；知虑渐深，则一之以易良；勇胆猛戾，则辅之以道顺；齐给便利，则节之以动止；狭隘褊小，则廓之以广大；卑湿重迟贪利，则抗之以高志；庸众驽散，则劫之以师友；怠慢僄弃，则照之以祸灾；愚款端悫，则合之以礼乐，通之以思索。凡治气养心之术，莫径由礼，莫要得师，莫神一好。夫是之谓<strong>治气养心之术</strong>也。</p>
<p>志意修则骄富贵，道义重则轻王公；<strong>内省而外物轻</strong>矣。传曰：“<strong>君子役物，小人役于物</strong>。”此之谓矣。身劳而心安，为之；利少而义多，为之；事乱君而通，不如事穷君而顺焉。故良农不为水旱不耕，<strong>良贾不为折阅不市，士君子不为贫穷怠乎道</strong>。</p>
<p>道虽迩，不行不至；<strong>事虽小，不为不成</strong>。<em>其为人也多暇日者，其出入不远矣。</em>   {跛鳖千里}</p>
<p>君子之求利也略，其远害也早，其避辱也惧，其行道理也勇。<em>君子贫穷而志广，富贵而体恭，安燕而血气不惰，劳倦而容貌不枯，怒不过夺，喜不过予</em>。君子贫穷而志广，隆仁也；富贵而体恭，杀埶也；安燕而血气不衰，柬理也；劳倦而容貌不枯，好交也；怒不过夺，喜不过予，是法胜私也。书曰：“无有作好，遵王之道。无有作恶，遵王之路。”此言君子之能<strong>以公义胜私欲也</strong>。</p>
<h2>不苟</h2>
<ul>
<li>君子行不贵苟难，说不贵苟察，名不贵苟传，<strong>唯其当之为贵</strong>。</li>
<li>盗跖贪凶，名声若日月，与舜禹俱传而不息。</li>
<li>诗曰：“物其有矣，惟其时矣。” 此之谓也</li>
<li>君子易知而难狎，易惧而难胁，畏患而不避义死，欲利而不为所非，交亲而不比，言辩而不辞，荡荡乎其有以殊于世也</li>
<li>故曰：君子能则人荣学焉，不能则人乐告之；小人能则人贱学焉，不能则人羞告之。 是君子小人之分也。</li>
<li>君子宽而不僈，廉而不刿，辩而不争，察而不激，直立而不胜，坚强而不暴， 柔从而不流，恭敬谨慎而容。夫是之谓至文。诗曰：“温温恭人，惟德之基。”此之谓也</li>
<li>君子治治，非治乱也。曷谓邪？曰：礼义之谓治，非礼义之谓乱也。故君子者， 治礼义者也，非治非礼义者也</li>
<li><strong> 故马鸣而马应之，牛鸣而牛应之</strong>，非知也，其埶然也。故新浴者振其衣，新沐者弹其冠，人之情也。</li>
<li><strong>君子养心莫善于诚，致诚则无它事矣</strong>。惟仁之为守，惟义之为行。诚心守仁则形，形则神，神则能化矣。</li>
<li>君子位尊而志恭，心小而道大；所听视者近，而所闻见者远。是何邪？则操术然也。故千人万人之情，一人之情也。天地始者，今日是也。百王之道，后王是也。 君子审后王之道，而论百王之前，若端拜而议。推礼义之统，分是非之分，总天下之要，治海内之众，若使一人。故操弥约，而事弥大。五寸之矩，尽天下之方也。 故君子不下室堂，而海内之情举积此者，则操术然也</li>
<li>公生明，偏生闇，端悫生通，诈伪生塞，诚信生神，夸诞生惑。此六生者，君子慎之，而禹桀所以分也</li>
<li><strong>凡人之患，偏伤之也</strong>。见其可欲也，则不虑其可恶也者；见其可利也，则不虑其可害也 者。是以动则必陷，为则必辱，是偏伤之患也。</li>
<li>故曰：盗名不如盗货。田仲史不如盗也</li>
</ul>
<h2>荣辱</h2>
<ul>
<li>故与人善言，暖于布帛；伤人之言，深于矛戟</li>
<li><strong>凡斗者，必自以为是，而以人为非也</strong>。己诚是也，人诚非也，则是己君子，而人小人也<ul>
<li>争饮食，无廉耻，不知是非，不辟死伤，不畏众强，牟牟然惟利饮食之见，是狗彘之勇也。</li>
<li>为事利，争货财，无辞让，果敢而振，猛贪而戾，牟牟然惟利之见，是贾盗之勇也。</li>
<li>轻死而暴，是小人之勇也。</li>
<li>义之所在，不倾于权，不顾其利，举国而与之不为改视，重死持义而不桡，是士君子之勇也。</li>
</ul>
</li>
<li><strong>自知者不怨人，知命者不怨天</strong>；怨人者穷，怨天者无志。失之己，反之人，岂不迂乎哉！</li>
<li>好荣恶辱，好利恶害，是君子小人之所同也</li>
<li>小人也者，疾为诞而欲人之信己也，疾为诈而欲人之亲己也，禽兽之行而欲人之善己也</li>
<li>仁义德行，常安之术也，然而未必不危也；污僈突盗，常危之术也，然而未必不安也。<strong>故君子道其常，而小人道其怪。</strong></li>
<li>凡人有所一同：饥而欲食，寒而欲暖，劳而欲息，<strong>好利而恶害</strong>，是人之所生而有也，是无待而然者也，是禹桀之所同也</li>
<li>为尧禹则常愉佚，为工匠农贾则常烦劳</li>
<li>人之生固小人，无师无法则唯利之见耳。</li>
<li>人之情，食欲有刍豢，衣欲有文绣，行欲有舆马，又欲夫余财蓄积之富也；然而穷年累世不知不足，是人之情也。</li>
<li>故曰：<strong>短绠不可以汲深井之泉</strong>，知不几者不可与及圣人之言</li>
<li><strong>一之而可再也</strong>，有之而可久也，广之而可通也，虑之而可安也</li>
<li>夫贵为天子，富有天下，是人情之所同欲也；<strong>然则从人之欲，则埶不能容，物不能赡也</strong>。故先王案为之制礼义以分之，使有贵贱之等，长幼之差，知愚能不能之分，皆使人载其事，而各得其宜</li>
</ul>
<h2>非相</h2>
<ul>
<li>相人，古之人无有也，学者不道也</li>
<li><strong>故相形不如论心，论心不如择术</strong>；形不胜心，心不胜术；术正而心顺之，则形相虽恶而心术善，无害为君子也。形相虽善而心术恶，无害为小人也。君子之谓吉，小人之谓凶。故长短小大，善恶形相，非吉凶也。古之人无有也，学者不道也。<blockquote>
<p>且徐偃王之状，目可瞻马。仲尼之状，面如蒙倛。周公之状，身如断菑。皋陶之状，色如削瓜。闳夭之状，面无见肤。傅说之状，身如植鳍。伊尹之状，面无须麋。禹跳汤偏。尧舜参牟子</p>
</blockquote>
</li>
<li>古者桀纣长巨姣美，天下之杰也。筋力越劲，百人之敌也，然而身死国亡，为天下大僇，后世言恶，则必稽焉。是非容貌之患也，闻见之不众，议论之卑尔。今世俗之乱君，乡曲之儇子，莫不美丽姚冶，奇衣妇饰，血气态度拟于女子；<strong>妇人莫不愿得以为夫，处女莫不愿得以为士</strong>，弃其亲家而欲奔之者，比肩并起；</li>
<li>舍后王而道上古，譬之是犹舍己之君，而事人之君也。故曰：<strong>欲观千岁，则数今日；欲知亿万，则审一二</strong>；欲知上世，则审周道；欲审周道，则审其人所贵君子。故曰：<strong>以近知远，以一知万，以微知明</strong>，此之谓也</li>
<li>五帝之外无传人，非无贤人也，<strong>久</strong>故也。</li>
<li>故君子之于言也，志好之，行安之，乐言之，故<strong>君子必辩</strong></li>
<li>故<strong>赠人以言，重于金石珠玉</strong>；观人以言，美于黼黻文章；听人以言，乐于钟鼓琴瑟。<strong>故君子之于言无厌</strong>。鄙夫反是</li>
<li>故君子贤而能容罢，知而能容愚，博而能容浅，粹而能容杂，夫是之谓<strong>兼术</strong>。诗曰：“徐方既同，天子之功。”此之谓也。</li>
<li>凡说之难，以至高遇至卑，以至治接至乱。未可直至也</li>
<li>不先虑，不早谋，发之而当，成文而类，居错迁徙，应变不穷，是圣人之辩者也。</li>
<li>先虑之，早谋之，斯须之言而足听，文而致实，博而党正，是士君子之辩者也。</li>
<li>听其言则辞辩而无统，用其身则多诈而无功，上不足以顺明王，下不足以和齐百姓，然而口舌之均，应唯则节，足以为奇伟偃却之属，夫是之谓<strong>奸人之雄</strong>。圣王起，所以先诛也，然后盗贼次之。盗贼得变，此不得变也</li>
</ul>
<h2>非十二子</h2>
<ul>
<li>其<strong>持之有故，其言之成理</strong>， 足以欺惑愚众</li>
<li>不知壹天下建国家之权称，<strong>上功用，大俭约</strong>，而僈差等，曾不足以容辨异，县君臣；然而其持之有故，其言之成理，足以欺惑愚众：是<strong>墨翟宋钘</strong>也。</li>
<li>尚法而无法，下修而好作，上则取听于上，下则取从于俗，终日言成文典，反 紃察之，则倜然无所归宿，不可以经国定分；然而其持之有故，其言之成理，足以欺惑愚众：是<strong>慎到田骈</strong>也。</li>
<li>不法先王，不是礼义，而好治怪说，玩琦辞，甚察而不惠，辩而无用，多事而 寡功，不可以为治纲纪；然而其持之有故，其言之成理，足以欺惑愚众；是<strong>惠施邓析</strong>也</li>
<li>略法先王而不知其统，犹然而犹材剧志大，闻见杂博。案往旧造说，谓之五行， 甚僻违而无类，幽隐而无说，闭约而无解。案饰其辞，而只敬之，曰：此真先君子 之言也。子思唱之，孟轲和之。世俗之沟犹瞀儒、嚾嚾然不知其所非也，遂受而传 之，以为仲尼子弓为兹厚于后世：是则<strong>子思孟轲</strong>之罪也。</li>
<li><strong>兼</strong>服天下之心：高上尊贵，不以骄人；聪明圣知，不以穷人；齐给速通，不争先人；刚毅勇敢，不以伤人；<strong>不知则问，不能则学，虽能必让，然后为德。</strong></li>
<li>古之所谓仕士者，厚敦者也，<strong>合群者</strong>也，乐富贵者也，乐分施者也，远罪过者 也，务事理者也，<strong>羞独富</strong>者也。</li>
<li>弟陀其冠，衶禫其辞，禹行而舜趋：是<strong>子张氏</strong>之贱儒也。</li>
<li>正其衣冠，齐其颜色， 嗛然而终日不言、是<strong>子夏氏</strong>之贱儒也。</li>
<li>偷儒惮事，无廉耻而耆饮食，必曰君子固不 用力：是<strong>子游氏</strong>之贱儒也。</li>
<li>彼君子则不然：<strong>佚而不惰，劳而不僈</strong>，宗原应变，曲得其宜，如是然后圣人也。</li>
</ul>
<h2>仲尼</h2>
<ul>
<li>故善用之，则百里之国足以独立矣；不善用之，则楚六千里而为雠人役</li>
<li>福事至则和而理，祸事至则静而理。<strong>富则广施，贫则用节</strong>。可贵可贱也，可富可贫也，可杀而不可使为奸也：是持宠处位终身不厌之术也</li>
<li>孔子曰：“<strong>巧而好度，必节；勇而好同，必胜；知而好谦，必贤</strong>。</li>
</ul>
<h2>儒效</h2>
<ul>
<li>儒者在本朝则美政，在下位则美俗。儒之为人下如是矣</li>
<li>礼义是也．<strong>道者，非天之道，非地之道，人之所以道也</strong>，君子之所道也．</li>
<li><strong>通货财，相美恶，辩贵贱，君子不如贾人</strong></li>
<li>曰：其唯学乎。彼学者，行之，曰士也</li>
<li>故曰：君子隐而显，微而明，辞让而胜。诗曰：“鹤鸣于九皋，声闻于天。”此之谓也</li>
<li>以从俗为善，以货财为宝，以养生为己至道，是民德也</li>
<li>孔子曰：“周公其盛乎！身贵而愈恭，家富而愈俭，胜敌而愈戒</li>
<li>造父者，天下之善御者也，无舆马则无所见其能。羿者，天下之善射者也，无弓矢则无所见其巧。</li>
<li><strong>不学问，无正义</strong>，以富利为隆，是俗人者也</li>
<li>法后王，一制度，隆礼义而杀诗书；其言行已有大法矣，然而明不能齐法教之所不及，闻见之所未至，则知不能类也；<strong>知之曰知之，不知曰不知</strong>，内不自以诬，外不自以欺，以是尊贤畏法而不敢怠傲：是雅儒者也。</li>
<li>法先王，统礼义，一制度；以浅持博，以古持今，以一持万；苟仁义之类也，虽在鸟兽之中，若别白黑；倚物怪变，所未尝闻也，所未尝见也，卒然起一方，则举统类而应之，无所儗作；张法而度之，则晻然若合符节：是大儒者也</li>
<li>不闻不若闻之，闻之不若见之，见之不若知之，知之不若行之。<strong>学至于行之而止矣</strong>。行之，明也；明之为圣人</li>
<li>故闻之而不见，虽博必谬；见之而不知，虽识必妄；知之而不行，虽敦必困。不闻不见，则虽当，非仁也。其道百举而百陷也。</li>
<li>人有师有法，而知则速通，勇则速畏，云能则速成，察则速尽，辩则速论。故<strong>有师法</strong>者，人之大宝也；</li>
<li>彼求之而后得，为之而后成，积之而后高，尽之而后圣，故圣人也者，人之所积也</li>
<li>志忍私，然后能公；行忍情性，然后能修；知而好问，然后能才；公修而才，可谓<strong>小儒</strong>矣。志安公，行安修，知通统类：如是则可谓<strong>大儒</strong>矣。大儒者，天子三公也；小儒者，诸侯、大夫、士也；众人者，工农商贾也<ul>
<li>道德与职位的高低相关？</li>
</ul>
</li>
</ul>
<h2>王制</h2>
<ul>
<li>虽王公士大夫之子孙也，不能属于礼义，则归 之庶人。虽庶人之子孙也，积文学，正身行，能属于礼义，则归之卿相士大夫</li>
<li>传曰：“<strong>治生乎君子，乱生乎小人</strong>。</li>
<li>物不能澹则必争；争则必乱，乱则穷矣。先王恶其乱也，故制礼义以分之，使有贫 富贵贱之等，足以相兼临者，是养天下之本也</li>
<li>选贤良，举笃敬，兴孝弟，收孤寡，<strong>补贫穷</strong>。如是，则庶人 安政矣。庶人安政，然后君子安位。传曰：“君者、舟也，庶人者、水也；水则载 舟，水则覆舟。</li>
<li>故修礼者王，为政者强，取民者安，聚敛者亡。故<strong>王者富民</strong>，霸者富士，仅存之国富大夫，亡国富筐箧，实府库。<strong>筐箧已富，府库已实，而 百姓贫</strong>：夫是之谓上溢而下漏。入不可以守，出不可以战，则倾覆灭亡可立而待也</li>
<li>王夺之人，霸夺之与，强夺之地。夺之人者臣诸侯，夺之与者友诸侯，夺之地者敌诸侯。臣诸侯者王，友诸侯者霸，敌诸侯者危</li>
<li>彼霸者则不然：辟田野，实仓廪，便备用，案谨募选阅材伎之士，然后渐庆赏 以先之，严刑罚以纠之。存亡继绝，卫弱禁暴，而无兼幷之心，则诸侯亲之矣</li>
<li>故虎豹为猛矣，然君子剥而用之。故天之所覆，地之所载，莫不尽其美，致其用，上以饰贤良，下以养百姓而安乐之。夫是之谓大神</li>
<li>水火有气而无生，草木有生而无知，<strong>禽兽有知而无义</strong>，人有气、有生、有知， 亦且有义，故最为天下贵也</li>
<li>力不若牛，走不若马，而牛马为用，何也？曰：人能群，彼不能群也<ul>
<li>组织能力？</li>
</ul>
</li>
<li>故人生不能无群，群而无分则争，<strong>争则乱</strong>，乱则离，离则弱，弱则不能胜物</li>
<li>春耕、夏耘、 秋收、冬藏，四者不失时，故五谷不绝，而百姓有余食也</li>
<li><strong>君者，善群也</strong>。群道当，则万物皆得其宜，六畜皆得其长，群生皆得其命</li>
<li>刑政平，百姓和，国俗节，则兵 劲城固，敌国案自诎矣</li>
<li>彼日积敝，我日积完；彼日积贫，我日积富；彼日积劳，我日积佚</li>
</ul>
<h2>富国</h2>
<p>{以道德修养来分利？仁王，西方：哲王}</p>
<ul>
<li>天下害生纵欲。<strong>欲恶同物，欲多而物寡，寡则必争矣</strong></li>
<li>足国之道：<strong>节用裕民</strong>，而善臧其余</li>
<li>礼者，贵贱有等；长幼有差，贫富轻重皆有称者也。</li>
<li>量地而立国，计利而畜民，度人力而授事， 使民必胜事，事必出利，利足以生民，皆使衣食百用出入相揜，必时臧余，谓之称数。故自天子通于庶人，事无大小多少，由是推之。故曰：“朝无幸位，民无幸生。” 此之谓也</li>
<li><strong> 君子以德，小人以力</strong>；故曰：“天地生之，圣人成之。</li>
<li><strong>墨子之言昭昭然为天下忧不足</strong>。夫不足非天下之公患也，特墨子之私忧过计也</li>
<li>故古人为之不然：使民夏不宛喝，冬不冻寒，<strong>急不伤力</strong>，缓不后时，<strong>事成功立， 上下俱富</strong>；而百姓皆爱其上，人归之如流水，亲之欢如父母，为之出死断亡而愉者， 无它故焉，忠信、调和、均辨之至也</li>
<li>故曰：<strong>上一则下一矣，上二则下二矣</strong></li>
<li>上好功则国贫，上好利则国贫，士大夫众则国贫，<strong>工商众则国贫</strong>，无制数度量则国贫。下贫则上贫，下富则上富</li>
<li>故禹十年水，汤七年旱，而天下无菜色者，十年之后，年谷复熟，而陈积有余。是无它故 焉</li>
<li><strong>凡攻人者，非以为名，则案以为利也；不然则忿之也</strong></li>
<li><strong>人皆乱，我独治</strong>；人皆危，我独安；人皆丧失之，我按起而治之</li>
<li>事之弥烦，其侵人愈甚</li>
</ul>
<h2>王霸</h2>
<ul>
<li><strong>国者，天下之利用也</strong>；人主者，天下之利埶{势？}也。得道以持之，则大安也，大荣也，积美之源也；不得<strong>道</strong>以持之，则大危也，大累也，有之不如无之</li>
<li>故用国者，义立而王，信立而霸，权谋立而亡</li>
<li>絜国以呼功利，不务张其义，齐其信，唯利之求，内则不惮诈其民，而求小利 焉；外则不惮诈其与，而求大利焉，内不修正其所以有，然常欲人之有。如是，则 臣下百姓莫不以诈心待其上矣。上诈其下，下诈其上，则是上下析也</li>
<li><strong>善择者制人，不善择者人制之</strong></li>
<li>诗云：“如霜雪之将将，如日月之光明，为之则存，不为则亡。</li>
<li>传曰：农分田而耕，<strong>贾分货而贩</strong>，百工分事而劝，士大夫分职而听，建国诸侯之君分土而守，三公摠方而议，则天子共己而已矣。出若入若，天下莫不平均，莫不治辨，是百王之所同也，而礼法之大分也。</li>
<li>农分田而耕，贾分货而贩，百工分事而劝，士大夫分职而听，建国诸侯之君分土而守</li>
<li>既能治近，又务治远；既能治明，又务见幽；既能当一，又务正百，是过者也，<strong> 过犹不及也</strong></li>
<li><strong>主好要则百事详，主好详则百事荒</strong></li>
<li>用国者，得百姓之力者富，得百姓之死者强，得百姓之誉者荣</li>
<li>汤武者， 修其道，行其义，<strong>兴天下同利，除天下同害</strong>，天下归之</li>
<li>孔子曰：“审吾所以适人，适人之所以来我也</li>
<li>士大夫务节死制，然而兵劲。百吏畏法循绳，然后国常不乱。商贾敦悫无诈，则商旅安，货通财，而国求给矣。百工忠信而不楛，则器用巧便而财不匮矣。农夫朴力而寡能，则上不失天时，下不失地利，中得人和，而百事不废。是之谓政令行，风俗美，以守则固，以征则强，居则有名，动则有功。此儒之所谓<strong>曲辨</strong>也。</li>
</ul>
<h2>君道</h2>
<ul>
<li>有乱君，无乱国；<strong>有治人，无治法</strong></li>
<li>故<strong>法不能独立，类不能自行</strong>；得其人则存，失其人则亡。法者、治之端也；君子者、法之原也</li>
<li>故明主急得其人，而闇主急得其埶。急得其人，则身佚而国治，功大而名美，上可以王，下可以霸；</li>
<li>不急得其人，而急得其埶，则身劳而国乱，功废而名辱，社稷必危。</li>
<li>故君人者，劳于索之，而休于使之。书曰：“惟文王敬忌，一人以择。”此之谓也</li>
<li>故械数者，治之流也，非治之原也；君子者，治之原也。官人守数，君子养原；<strong>原清则流清，原浊则流浊</strong>。<ul>
<li>请问为人君？曰：以礼分施，均遍而不偏。</li>
<li>请问为人臣？曰：以礼侍君，忠顺而不懈。</li>
<li>请问为人父？曰：宽惠而有礼。</li>
<li>请问为人子？曰：敬爱而致文。</li>
<li>请问为人兄？曰：慈爱而见友。</li>
<li>请问为人弟？曰：敬诎而不苟。</li>
<li>请问为人夫？曰：致功而不流，致临而有辨。</li>
<li>请问为人妻？曰：夫有礼则柔从听侍，夫无礼则恐惧而自竦也。</li>
<li>此道也，偏立而乱，俱立而治，其足以稽矣</li>
</ul>
</li>
<li>其于天地万物也，不务说其所以然，而致善用其材 {做得到？}</li>
<li>故曰：<strong>道存则国存，道亡则国亡</strong></li>
<li><strong>省工贾</strong>，众农夫，禁盗贼，除奸邪：是所以生养之也</li>
<li>故由天子至于庶人也，莫不骋其能，得其志，<strong>安乐其事</strong>，是所同也；<strong>衣暖而食充，居安而游乐</strong>，事时制明而用足，是又所同也。</li>
<li>故曰：<strong>治则衍及百姓</strong>，乱则不足及王公</li>
<li><strong>隆礼</strong>至法则国有常，<strong>尚贤</strong>使能则民知方，<strong>纂论公察</strong>则民不疑，赏克罚偷则民不怠，兼听齐明则天下归之</li>
<li>故知而不仁，不可；仁而不知，不可；既知且仁，是人主之宝也，王霸之佐也。</li>
<li>语曰：<strong>好女之色，恶者之孽也</strong>；公正之士，众人之痤也；修道之人，污邪之贼也</li>
<li>故明主<strong>有私人以金石珠玉</strong>，无私人以官职事业<ul>
<li>故人主无便嬖左右足信者，谓之<strong>闇</strong>；</li>
<li>无卿相辅佐足任使者，谓之<strong>独</strong>；</li>
<li>所使于四邻诸侯者非其人，谓之<strong>孤</strong>；</li>
<li>孤独而晻，谓之<strong>危</strong></li>
</ul>
</li>
<li>愿悫拘录，计数纤啬，而无敢遗丧，是<strong>官人使吏之材</strong>也</li>
<li>修饬端正，尊法敬分，而无倾侧之心，守职修业，不敢损益，可传世也，而不可使侵夺，是<strong>士大夫官师之材</strong>也<ul>
<li>知隆礼义之为尊君也，</li>
<li>知好士之为美名也，{纵横家}</li>
<li>知爱民之为安国也，{孟子}</li>
<li>知有常法之为一俗也，{法家}</li>
<li>知尚贤使能之为长功也，{墨家}</li>
<li>知务本禁末之为多材也，{儒家}</li>
<li>知无与下争小利之为便于事也，</li>
<li>知明制度，权物称用之为不泥也，是<strong>卿相辅佐之材</strong>也，未及君道也。</li>
<li>能论官此<strong>三材</strong>者而无失其次，是谓人主之道也</li>
</ul>
</li>
</ul>
<h2>臣道</h2>
<ul>
<li>故用圣臣者王，用功臣者强，用篡臣者危，用态臣者亡。态臣用则必死，篡臣用则必危，功臣用则必荣，圣臣用则必尊。{尽人事，知天命？}</li>
<li>传曰：“从道不从君</li>
<li>故因其惧也而改其过，因其忧也而辨其故，因其喜也而入其道，因其怒也而除其怨，曲得所谓焉。书曰：“从命而不拂，微谏而不倦，为上则明，为下则逊。”此之谓也</li>
<li><strong>仁者必敬人</strong></li>
<li>故仁者必敬人。敬人有道，贤者则贵而敬之，不肖者则畏而敬之；贤者则亲而敬之，不肖者则疏而敬之。其敬一也，其情二也。</li>
<li>恭敬、礼也；调和、乐也；谨慎、利也；斗怒、害也。故君子安礼乐利，谨慎而无斗怒，是以百举而不过也</li>
</ul>
<h2>致士</h2>
<ul>
<li>衡听、显幽、重明、退奸、进良之术：<ul>
<li>朋党比周之誉，君子不听；</li>
<li>残贼加累之谮，君子不用；</li>
<li>隐忌雍蔽之人，君子不近；</li>
<li>货财禽犊之请，君子不许。</li>
</ul>
</li>
<li>闻听而明誉之，定其当而当</li>
<li><strong>无土则人不安居，无人则土不守</strong>，无道法则人不 至，无君子则道不举</li>
<li>传曰：“治生乎君子，乱生于小人</li>
<li><strong>得众动天。美意延年。诚信如神，夸诞逐魂</strong></li>
<li>临事接民，而以义变应，宽裕而多容，恭敬以先之，政之始也。然后中和察断 以辅之，政之隆也。然后进退诛赏之，政之终也</li>
<li>赏不欲僭，刑不欲滥。<strong>赏僭则利及小人，刑滥则害及君子</strong>。若不幸而过，宁僭勿滥。与其害善，不若利淫。</li>
<li>诗曰：“无言不雠，无德不报。</li>
</ul>
<h2>议兵</h2>
<ul>
<li>兵之所贵者埶利也，所行者变诈也。善用兵者，感忽悠闇，莫知其所从出。孙吴用之无敌于天下，岂必待附民哉</li>
<li>孙卿子曰：<strong>知莫大乎弃疑，行莫大乎无过，事莫大乎无悔</strong></li>
<li>不杀老弱，不猎禾稼，服者不禽，格者不舍，奔命者不获。凡诛，非诛其百姓也，诛其乱百姓者也</li>
<li><strong>仁者爱人，义者循理</strong>，然则又何以兵为？凡所为有兵者，为争夺也</li>
<li>礼者、治辨之极也，强固之本也，威行之道也</li>
<li>凡兼人者有三术：有以德兼人者，有以力兼人者，有<strong>以富兼人</strong>者</li>
<li>以德兼人者王，以力兼人者弱，以富兼人者贫</li>
</ul>
<h2>强国</h2>
<ul>
<li>是为是，非为非，能为能， 不能为不能，并<strong>己之私欲</strong>，必以道</li>
<li>女主乱之宫，诈臣乱之朝，贪吏乱之官，众庶百姓皆以争夺贪利为俗，曷若是而可以持国乎？</li>
<li>故人莫贵乎生，莫乐乎安</li>
<li><strong>力术止，义术行</strong></li>
<li>凡人好敖慢小事，大事至然后兴之务之</li>
<li>应侯问孙卿子曰：入秦何见？</li>
</ul>
<p>孙卿子曰：其固塞险，形埶便，山林川谷美，天材之利多，是形胜也。入境， 观其风俗，其百姓朴，其声乐不流污，其服不佻，甚畏有司而顺，古之民也。及都 邑官府，其百吏肃然，莫不恭俭、敦敬、忠信而不楛，古之吏也。入其国，观其士 大夫，出于其门，入于公门；出于公门，归于其家，无有私事也；不比周，不朋党， 倜然莫不明通而公也，古之士大夫也。观其朝廷，其朝闲，听决百事不留，恬然如 无治者，古之朝也。<strong>故四世有胜，非幸也，数也</strong>。是所见也。故曰：佚而治，约而详，不烦而功，治之至也</p>
<ul>
<li>财物货宝以大为重，政教功名反是－－能积微者速成。</li>
<li>夫义者，内节于人，而外节于万物者也；</li>
<li><strong>然则凡为天下之要，义为本， 而信次之。</strong></li>
</ul>
<h2>天论</h2>
<ul>
<li>天行有常，不为尧存，不为桀亡。应之以治则吉，应之以乱则凶。<strong>强本而节用，则天不能贫；养备而动时，则天不能病</strong>；修道而不贰，则天不能祸。</li>
<li>本荒而用侈，则天不能使之富；养略而动罕，则天不能使之全；倍道而妄行，则天不能使之吉</li>
<li>故<strong>明于天人之分，则可谓至人矣</strong></li>
<li>天有其时，地有其财，人有其治，夫是之谓能参。舍其所以参，而愿其所参，则惑矣。</li>
<li>列星随旋，日月递照，四时代御，阴阳大化，风雨博施，万物各得其和以生，各得其养以成，不见其事，而见其功，夫是之谓神。皆知其所以成，莫知其无形，夫是之谓天功。唯圣人为不求知天</li>
<li>故<strong>大巧在所不为，大智在所不虑</strong></li>
<li>天不为人之恶寒也辍冬，地不为人之恶辽远也辍广，君子不为小人之匈匈也辍行。</li>
<li><strong>天有常道矣，地有常数矣</strong>，君子有常体矣。君子道其常，而小人计其功。诗曰：“礼义之不愆，何恤人之言兮！”此之谓也</li>
<li>君子敬其在己者，而不慕其在天者，是以<strong>日进</strong>也；</li>
<li>小人错其在己者，而慕其在天者，是以<strong>日退</strong>也。</li>
<li>故<strong>君子之所以日进</strong>，与小人之所以日退，一也。君子小人之所以相县者，在此耳</li>
<li>传曰：“万物之怪 书不说</li>
<li>无用之辩，不急之察，弃而不治。若夫君臣之义，父子之亲，夫妇之别，则日切瑳而不舍也。<ul>
<li>{先拣重要的来做；在客观限制中，发挥主观能动性}</li>
</ul>
</li>
<li>卜筮然后决大事，非以为得求也，以文之也。故<strong>君子以为文，而百姓以为神</strong>。以为文则吉，以为神则凶也。</li>
<li>在天者莫明于日月，在地者莫明于水火，在物者莫明于珠玉，在人者莫明于礼义</li>
<li>君人者，<strong>隆礼尊贤而王</strong>，重法爱民而霸，好利多诈而危，权谋倾覆幽险而亡矣。</li>
<li>故错人而思天，则失万物之情</li>
<li>故道之所善，中则可从，畸则不可为，匿则大惑</li>
<li>万物为道一偏，一物为万物一偏。愚者为一物一偏，而自以为知道，无知也。<strong>慎子</strong>有见于后，无见于先。<strong>老子</strong>有见于诎，无见于信。<strong>墨子</strong>有见于齐，无见于畸。<strong>宋子</strong>有见于少，无见于多。有后而无先，则群众无门。有诎而无信，则贵贱不分。有齐而无畸，则政令不施，有少而无多，则群众不化。书曰：“无有作好，遵王之道；无有作恶，遵王之路。”此之谓也</li>
</ul>
<h2>正论</h2>
<ul>
<li>故下安则贵上，<strong>下危则贱上</strong>。故上易知，则下亲上矣；上难知，则下畏上矣。下亲上则上安，下畏上则上危。故主道莫恶乎难知，莫危乎使下畏己。传曰：“<strong>恶之者众则危</strong>。”书曰：“克明明德。”诗曰：“明明在下。”故先王明之，岂特玄之耳哉！</li>
<li>世俗之为说者曰：“桀纣有天下，汤武篡而夺之。”</li>
<li>天下归之之谓王，天下去之之谓亡</li>
<li>至重也，非<strong>至强</strong>莫之能任；至大也，非至辨莫之能分；至众也，非至明莫之能和</li>
<li><strong>故可以有夺人国，不可以有夺人天下</strong>；可以有窃国，不可以有窃天下也</li>
<li>国、小具也，可以小人有也，可以小道得也，可以小力持也；天下者、大具也，不可以小人有也，不可以小道得也，不可以小力持也</li>
<li>夫德不称位，能不称官，赏不当功，罚不当罪，不祥莫大焉</li>
<li><strong>杀人者死，伤人者刑</strong>，是百王之所同也，未有知其所由来者也</li>
<li>语曰：“<strong>浅不足与测深，愚不足与谋智，坎井之蛙，不可与语东海之乐</strong></li>
</ul>
<blockquote>
<p>天子者埶至重而形至佚，心至愉而志无所诎，而形不为劳，尊无上矣。衣被则服五采，杂间色，重文绣，加饰之以珠玉；食饮则重大牢而备珍怪，期臭味，曼而馈，伐皋而食，雍而彻乎五祀，执荐者百余人，侍西房；居则设张容，负依而坐，诸侯趋走乎堂下；出户而巫觋有事，出门而宗祝有事，乘大路趋越席以养安，侧载睪芷以养鼻，前有错衡以养目，和鸾之声，步中武象，趋中韶护以养耳，三公奉軶、持纳，诸侯持轮、挟舆、先马，大侯编后，大夫次之，小侯元士次之，庶士介而夹道，庶人隐窜，莫敢视望。<strong>居如大神，动如天帝</strong>。持老养衰，犹有善于是者与？不老者、休也，休犹有安乐恬愉如是者乎？故曰：<strong>诸侯有老，天子无老</strong></p>
</blockquote>
<ul>
<li>世俗之为说者曰：“太古薄背，棺厚三寸，衣衾三领，葬田不妨田，故不掘也；乱今厚葬饰棺，故抇也</li>
<li>而农贾皆能以货财让。风俗之美，男女自不取于涂，而百姓羞拾遗。故孔子曰：“<strong>天下有道，盗其先变乎</strong>！</li>
<li>安禽兽行，虎狼贪，故<strong>脯巨人而炙婴儿</strong>矣</li>
<li>传曰：“危人而自安，害人而自利</li>
<li>凡人之斗也，必以其恶之为说，非以其辱之为故也</li>
<li>荣辱之分也。圣王以为法，士大夫以为道，官人以为守，百姓以成俗，万世不能易也。</li>
<li>子宋子曰：“人之情，欲寡，而皆以己之情，为欲多，是过也。</li>
</ul>
<h2>礼论</h2>
<p>礼起于何也？曰：人生而有欲，欲而不得，则不能无求。求而无度量分界，则不能不争；争则乱，乱则穷。<strong>先王恶其乱也</strong>，故制礼义以分之，以养人之欲，给人之求。使欲必不穷于物，物必不屈于欲。两者相持而长，是礼之所起也</p>
<ul>
<li><strong>故礼者养也</strong></li>
<li>君子既得其养，又好其别。曷谓别？曰：贵贱有等，长幼有差，贫富轻重皆有称者也</li>
<li>礼有三本：天地者，生之本也；先祖者，类之本也；君师者，治之本也。[阶级固化？]</li>
<li><strong>积厚者流泽广，积薄者流泽狭也。</strong></li>
<li>故至备，情文俱尽；其次，情文代胜；其下复情以归大一也</li>
<li>清庙之歌，一唱而三叹也</li>
<li>君子审于礼，则不可欺以诈伪。故绳者，直之至；衡者，平之至；规矩者，方圆之至；礼者，人道之极也</li>
<li>礼之中焉能思索，谓之能虑；礼之中焉能勿易，谓之能固</li>
<li>礼者，以<strong>财物为用</strong>，以贵贱为文，以多少为异，以隆杀为要。</li>
<li>礼者，谨于治生死者也。生、人之始也，死、人之终也，终始俱善，人道毕矣。</li>
<li>故天子棺椁七重，诸侯五重，大夫三重，士再重。然后皆有衣衾多少厚薄之数，皆有翣菨文章之等，以敬饰之，使生死终始若一</li>
<li><strong>伪者、文理隆盛也</strong>。无性则伪之无所加，无伪则性不能自美</li>
<li>故曰：天地合而万物生，阴阳接而变化起，性伪合而天下治</li>
<li>凡礼，事生，饰欢也；送死，饰哀也；祭祀，饰敬也；师旅，饰威也</li>
<li><strong>三年之丧</strong> ，何也？曰：称情而立文，因以饰群，别亲疏贵贱之节，而不可益损也。故曰：无适不易之术也。<strong>创巨者其日久，痛甚者其愈迟</strong>，三年之丧，称情而立文，所以为至痛极也</li>
<li>诗曰：“恺悌君子，民之父母</li>
<li>祭者、志意思慕之情也</li>
<li>官人以为守，百姓以成俗；其在君子以为人道也，其在百姓以为鬼事也</li>
<li>事死如事生，事亡如事存，状乎无形，影然而成文。</li>
</ul>
<h2>乐论</h2>
<p>夫乐者、乐也，<strong>人情之所必不免也</strong>。故人不能无乐，乐则必发于声音，形于动静；而人之道，声音动静，性术之变尽是矣。故人不能不乐，乐则不能无形，形而不为道，则不能无乱。先王恶其乱也，故制雅颂之声以道之，使其声足以乐而不流，使其文足以辨而不諰，使其曲直繁省廉肉节奏，足以感动人之善心，使夫邪污之气无由得接焉。是先王立乐之方也，而<strong>墨子非之</strong>奈何！</p>
<p>夫声乐之入人也深，其化人也速，故先王谨为之文。乐中平则民和而不流，乐肃庄则民齐而不乱</p>
<p>乐者，圣王之所乐也，而可以善民心，其感人深，其移风易俗。故先王导之以礼乐，而民和睦。</p>
<p>故君子耳不听淫声，目不视邪色，口不出恶言，此三者，君子慎之。</p>
<p><strong>君子乐得其道，小人乐得其欲</strong>；以道制欲，则乐而不乱；以欲忘道，则惑而不乐</p>
<p>故乐者，所以道乐也，<strong>金石丝竹，所以道德也</strong>；</p>
<p>声乐之象：鼓大丽，钟统实，磬廉制，竽笙箫和，筦钥发猛，埙篪翁博，瑟易良，琴妇好，歌清尽，舞意天道兼。鼓其乐之君邪。故鼓似天，钟似地，磬似水，竽笙箫和筦钥，似星辰日月，鼗柷、拊鞷、椌楬似万物。曷以知舞之意？曰：目不自见，耳不自闻也，然而治俯仰、诎信、进退、迟速，莫不廉制，尽筋骨之力，以要钟鼓俯会之节，而靡有悖逆者，众积意謘謘乎！</p>
<p>故曰：吾观于乡，而知王道之易易也。</p>
<p>乱世之征：其服组，其容妇。其俗淫，其志利，其行杂，其声乐险，其文章匿而采，其养生无度，其送死瘠墨，贱礼义而贵勇力，贫则为盗，富则为贼；治世反是也</p>
<h2>解蔽</h2>
<ul>
<li><strong>凡人之患，蔽于一曲，而闇于大理</strong>。治则复经，两疑则惑矣。</li>
<li>今诸侯异政，<strong>百家异说，则必或是或非</strong>，或治或乱</li>
<li><strong> 心不使焉</strong>，则白黑在前而目不见，雷鼓在侧而耳不闻</li>
<li><strong>凡万物异则莫不相为蔽，此心术之公患也</strong></li>
<li>成汤监于夏桀，故主其心而慎治之，是以能长用伊尹，而身不失道，此其所以代夏王而受九有也。</li>
<li>文王监于殷纣，故主其心而慎治之，是以能长用吕望，而身不失道，此其所以代殷王而受九牧也</li>
<li>传曰：“知贤之为明，辅贤之谓能，勉之强之，其福必长。”此之谓也。此不蔽之福也。</li>
<li>墨子蔽于<strong>用而不知文</strong></li>
<li>宋子蔽于<strong>欲而不知得</strong></li>
<li>慎子蔽于<strong>法而不知贤</strong></li>
<li>申子蔽于<strong>埶而不知知</strong></li>
<li>惠子蔽于<strong>辞而不知实</strong></li>
<li>庄子蔽于<strong>天而不知人</strong></li>
<li>何谓衡？曰：道。故<strong>心不可以不知道</strong>；心不知道，则不可道，而可非道。</li>
<li><strong>心知道，然后可道</strong>；可道然后守道以禁非道。以其可道之心取人，则合于道人，而不合于不道之人矣。以其可道之心与道人论非道，治之要也。何患不知？故治之要在于知道</li>
<li>人何以知道？曰：心。心何以知？曰： <strong>虚壹而静</strong></li>
<li>未得道而求道者，谓之虚壹而静；虚壹而静，谓之大清明</li>
<li>是之则受，非之则辞。故曰：<strong>心容</strong></li>
<li>故道经曰：“人心之危，道心之微</li>
<li>好义者众矣，而舜独传者，壹也</li>
<li>自古及今，未尝有两而能精者也。曾子曰：“是其庭可以搏鼠，恶能与我歌矣！</li>
<li>仁者之思也恭，圣者之思也乐。此治心之道也</li>
<li>凡观物有疑，中心不定，则外物不清</li>
<li>凡以知，人之性也；可以知，物之理也。以可以知人之性，求可以知物之理，而无所疑止之，则没世穷年不能无也。</li>
<li>圣王。圣也者，尽伦者也；王也者，尽制者也；两尽者，足以为天下极矣</li>
<li>传曰：“<strong>天下有二：非察是，是察非</strong></li>
<li>传曰：“析辞而为察，言物而为辨，君子贱之。博闻强志，不合王制，君子贱之。</li>
</ul>
<p>为之无益于成也，求之无益于得也，忧戚之无益于几也，则广焉能弃之矣，不以自妨也，不少顷干之胸中。不慕往，不闵来，无邑怜之心，当时则动，物至而应，<strong>事起而辨</strong>，治乱可否，昭然明矣</p>
<p>诗云：“明明在下，赫赫在上。”此言上明而下化也</p>
<h2>正名</h2>
<ul>
<li>后王之成名：<strong>刑名从商</strong>，爵名从周，文名从礼，散名之加于万物者，则从诸夏之成俗曲期，远方异俗之乡，则因之而为通</li>
<li>不事而自然谓之性。性之好、恶、喜、怒、哀、乐谓之情</li>
<li>情然而心为之择谓之虑。心虑而能为之动谓之<strong>伪</strong>；</li>
<li>正利而为谓之事。正义而为谓之行</li>
<li>所以知之在人者谓之知；<strong>知有所合谓之智</strong>。所以能之在人者谓之能</li>
<li>故析辞擅作名，<strong>以乱正名</strong>，使民疑惑，人多辨讼，则谓之大奸<blockquote>
<p>异形离心交喻，异物名实玄纽，贵贱不明，同异不别；如是，则志必有不喻之患，而事必有困废之祸。故知者为之分别制名以指实，上以明贵贱，下以辨同异。贵贱明，同异别，如是则志无不喻之患，事无困废之祸，此所为有名也</p>
</blockquote>
</li>
<li>然则何缘而以同异？曰：缘天官。凡<strong>同类同情者</strong>，其天官之意物也同。故比方之疑似而通，是所以共其约名以相期也</li>
<li>形体、色理以目异；<ul>
<li>声音清浊、调竽、奇声以耳异；</li>
<li>甘、苦、咸、淡、辛、酸、奇味以口异；</li>
<li>香、臭、芬、郁、腥、臊、漏庮、奇臭以鼻异；</li>
<li>疾、痒、凔、热、滑、铍、轻、重以形体异；</li>
<li>说、故、喜、怒、哀、乐、爱、恶、欲以心异。</li>
</ul>
</li>
<li>单足以喻则<strong>单</strong>，单不足以喻则<strong>兼</strong>；单与兼无所相避则<strong>共</strong></li>
<li>故万物虽众，有时而欲无举之，故谓之物；物也者，大共名也</li>
<li>名无固宜，约之以命，<strong>约定俗成谓之宜</strong>，异于约则谓之不宜。名无固实，约之以命实，约定俗成谓之实名。名有固善，径易而不拂，谓之善名</li>
<li>状变而实无别而为异者，谓之<strong>化</strong></li>
<li><strong>名闻而实喻，名之用也</strong></li>
<li><strong>以仁心说，以学心听，以公心辨</strong>。不动乎众人之非誉，不治观者之耳目，不赂贵者之权埶，不利传辟者之辞。故能处道而不贰，咄而不夺，利而不流，贵公正而贱鄙争，是士君子之辨说也</li>
<li>故知者之言也，虑之易知也，行之易安也，持之易立也，成则必得其所好，而不遇其所恶焉。而愚者反是</li>
<li>道者、进则近尽，退则节求，天下莫之若也</li>
<li>虽为天子，欲不可尽。<strong>欲虽不可尽，可以近尽也</strong>。欲虽不可去，求可节也</li>
<li>性者、天之就也；情者、性之质也；欲者、情之应也。以所欲为可得而求之，情之所必不免也。以为可而道之，知所必出也</li>
<li><strong>故知者论道而已矣</strong></li>
<li>道者，古今之正权也；离道而内自择，则不知祸福之所托</li>
<li>外危而不内恐者，无之有也。</li>
<li>故欲养其欲而纵其情，欲养其性而危其形，欲养其乐而攻其心，欲养其名而乱其行，如此者，虽封侯称君，其与夫盗无以异；乘轩戴絻，其与无足无以异。夫是之谓以己为<strong>物役</strong>矣</li>
<li>心平愉，则色不及佣而可以养目，声不及佣而可以养耳，蔬食菜羹而可以养口，麤布之衣，麤紃之履，而可以养体</li>
<li><strong>无稽{审核}之言，不见之行，不闻之谋，君子慎之</strong></li>
</ul>
<h2>性恶</h2>
<ul>
<li>人之性恶，其善者，伪也</li>
<li><strong>今人之性，生而有好利焉</strong></li>
<li>然则从人之性，顺人之情，必出于争夺，合于犯分乱理，而归于暴。故必将有师法之化，礼义之道，然后出于辞让，合于文 理，而归于治</li>
<li>今人之性恶，必将 待师法然后正，得礼义然后治</li>
<li>可学而能，可事而成之在人者，谓之伪</li>
<li>凡性者，天之就 也，不可学，不可事</li>
<li>今人之性，饥而欲饱，寒而欲暖，劳而欲休，此人之情性也。</li>
<li>若夫目好色，耳好听，口好味，<strong>心好利</strong>， 骨体肤理好愉佚，是皆生于人之情性者也；感而自然，不待事而后生之者也</li>
<li>夫薄愿厚，恶愿美，狭愿广，贫愿富，贱愿贵， <strong>苟无之中者，必求于外</strong></li>
<li>故善言古者，必有节于今；<strong>善言天者，必有征于人</strong>。</li>
<li>今使涂之人伏术为学，专心一志，思索孰察，加日县久，<strong>积善而不息，则通于神明</strong>，参于天地矣。故圣人者，人之所积而致矣。</li>
<li>然则可以为，未必能也；虽不能，无害可以为</li>
<li>可以而不可使也。故小人可以为君子，而不肯为君子；君子可以为小人， 而不肯为小人</li>
</ul>
<blockquote>
<p>尧问于舜曰：“人情何如？”舜对曰：“人情甚不美，又何问焉！妻子具而孝衰于亲，嗜欲得而信衰于友，爵禄盈而忠衰于君。人之情乎！</p>
</blockquote>
<p>先王有道，敢行其意； 上不循于乱世之君，下不俗于乱世之民；<strong>仁之所在无贫穷，仁之所亡无富贵</strong>；天下 知之，则欲与天下同苦乐之；天下不知之，则傀然独立天地之间而不畏：是<strong>上勇</strong>也</p>
<p>桓公之葱，太公之阙，文 王之录，庄君之曶，阖闾之干将、莫邪、钜阙、辟闾，此皆古之良剑也；然而不加砥厉则不能利，不得人力则不能断</p>
<p>夫人虽有<strong>性质美而心辩知</strong>，必将求贤师而事之，择良友而友之</p>
<p>传曰：“<strong>不知其子视其友，不知其君视其左右</strong></p>
<h2>君子</h2>
<ul>
<li><strong>天子</strong>也者，埶至重，形至佚，心至愈，志无所诎，形无所劳，尊无上矣。 诗曰：“普天之下，莫非王土；率土之滨，莫非王臣。”此之谓也。</li>
<li>书云：“凡人自得罪</li>
<li>刑当罪则威，不当罪则侮；爵当贤则贵，不当贤则贱</li>
<li>古者<strong>刑不过罪</strong>，爵不踰德。故杀其父而臣其子，杀其兄而臣其弟</li>
<li>论法圣王，则知所贵矣；以义制事，则知所利矣。论知所贵，则知所养矣；事知所 利，则动知所出矣</li>
<li>故尊圣者王，贵贤者霸，敬贤者存，慢贤者亡， 古今一也</li>
<li>故尚贤，使能，等贵贱，分亲疏，序长幼，此先王之道也<ul>
<li>故尚贤使能， 则主尊下安；</li>
<li>贵贱有等，则令行而不流；</li>
<li>亲疏有分，则施行而不悖；</li>
<li>长幼有序，则事业捷成而有所休</li>
</ul>
</li>
<li>{帝王之术，本文的视角}</li>
</ul>
<h2>成相</h2>
<p>感觉象歌词</p>
<ul>
<li>凡成相，辨法方，至治之极复后王</li>
<li>成相竭，辞不蹙，君子道之顺以达。宗其贤良，辨其殃孽</li>
<li>前车已覆，后未知更，何觉时？<strong>不觉悟，不知苦</strong></li>
<li>不知戒，后必有</li>
<li><strong>观往事，以自戒</strong>，治乱是非亦可识。托于成相以喻意</li>
</ul>
<h2>赋</h2>
<p>猜谜语呢？</p>
<p>皓天不复，<strong>忧无疆也</strong>。<strong>千岁必反</strong>，古之常也。弟子勉学，天不忘也</p>
<p>以盲为明，以聋为聪，以危为安，以吉为凶。呜呼！上天！曷维其同！</p>
<h2>大略</h2>
<ul>
<li>欲近四旁，莫如中央，故<strong>王者必居天下之中</strong>，礼也。</li>
<li>聘人以圭，问士以<strong>璧</strong>，召人以瑗，绝人以玦，反绝以环</li>
<li>君子之于子，爱之而勿面，使之而勿视，道之以道而勿强</li>
<li>礼以顺人心为本，故亡于礼经而顺于人心者，皆礼也</li>
<li>贵贵、尊尊、贤贤、老老、长长、义之伦也</li>
<li>故曰：仁义礼乐，其致一也。<strong>君子处仁以义，然后仁也</strong>；行义以礼，然后义也；制礼反本成末，然后礼也。三者皆通，然后道也。</li>
<li><strong>能除患则为福，不能除患则为贼</strong></li>
<li>中卿进曰：“配天而有下土者，先事虑事，先患虑患</li>
<li><strong>祸与福邻，莫知其门</strong></li>
<li><strong>平衡曰拜，下衡曰稽首，至地曰稽颡</strong></li>
<li>下臣事君以货，中臣事君以身，上臣事君以人</li>
<li><strong>口能言之，身能行之，国宝也</strong>。口不能言，身能行之，国器也。口能言之，身不能行，国用也。口言善，身行恶，国妖也。治国者敬其宝，爱其器，任其用，除其妖</li>
<li><strong>不富无以养民情，不教无以理民性</strong></li>
<li>诗曰：“饮之食之，教之诲之。</li>
<li>天下国有俊士，<strong>世有贤人</strong></li>
<li>有法者以法行，无法者以类举。以其本知其末，以其左知其右，凡百事异理而相守也。庆赏刑罚，通类而后应；政教习俗，相顺而后行。</li>
<li>志卑者轻物，轻物者不求助；苟不求助，何能举？</li>
<li>“义”与“利”者，人之所两有也。虽尧舜不能去民之欲利；然而能使其欲利不克其好义也</li>
<li>故义胜利者为治世，利克义者为乱世</li>
<li>故天子不言多少，诸侯不言利害，大夫不言得丧，士不通货财。有国之君不息牛羊，错质之臣不息鸡豚，冢卿不修币，大夫不为场园，从士以上皆羞利而<strong>不与民争业</strong>，乐分施而耻积藏；然故民不困财，贫窭者有所窜其手。</li>
<li><strong>多积财而羞无有</strong>，重民任而诛不能，此邪行之所以起，刑罚之所以多也。</li>
<li>民语曰：“欲富乎？忍耻矣！倾绝矣！绝故旧矣！与义分背矣！”上好富，则人民之行如此，安得不乱！</li>
<li>天之生民，非为君也；天之立君，以为民也</li>
<li>主道知人，臣道知事</li>
<li><strong>善学者尽其理，善行者究其难</strong></li>
<li>君子隘穷而不失，劳倦而不苟，临患难而不忘细席之言。岁不寒无以知松柏，事不难无以知君子无日不在是</li>
<li><strong>小人不诚于内而求之于外</strong></li>
<li>善为诗者不说，<strong>善为易者不占</strong>，善为礼者不相，其心同也。</li>
<li><strong>君子赠人以言，庶人赠人以财</strong></li>
<li>人之于文学也，犹玉之于琢磨也。诗曰：“如切如磋，如琢如磨。”谓学问也</li>
<li>学问不厌，好士不倦，是天府也</li>
<li>君子壹教，弟子壹学，亟成</li>
<li>学者非必为仕，而仕者必如学</li>
<li>国风之好色也，传曰：“盈其欲而不愆其止。其诚可比于金石，其声可内于宗庙</li>
</ul>
<blockquote>
<p>子贡问于孔子曰：“赐倦于学矣，愿息事君。”孔子曰：“诗云：‘温恭朝夕，执事有恪。’事君难，事君焉可息哉！”“然则，赐愿息事亲。”孔子曰：“诗云：‘孝子不匮，永锡尔类。’事亲难，事亲焉可息哉！”“然则赐愿息于妻子。”孔子曰：“诗云：‘刑于寡妻，至于兄弟，以御于家邦。’妻子难，妻子焉可息哉！”“然则赐愿息于朋友。”孔子曰：“诗云：‘朋友攸摄，摄以威仪。’朋友难，朋友焉可息哉！”“然则赐愿息耕。”孔子曰：“诗云：‘昼尔于茅，宵尔索绹，亟其乘屋，其始播百谷。’耕难，耕焉可息哉！”“然则赐无息者乎？”孔子曰：“望其圹，皋如也，颠如也，鬲如也，此则知所息矣。”子贡曰：“大哉！<strong>死乎！君子息焉，小人休焉</strong>。</p>
</blockquote>
<ul>
<li>国将兴，必贵师而重傅，<strong>贵师而重傅，则法度存</strong>。国将衰，必贱师而轻傅；贱师而轻傅，则人有快；人有快则法度坏。</li>
<li>友者、所以相有也。道不同，何以相有也？</li>
<li><strong>故大者不能，小者不为，是弃国捐身之道也</strong></li>
<li>知者明于事，达于数，不可以不诚事也。故曰：“君子难说，说之不以道，不说也。</li>
<li><strong>是非疑</strong>，则度之以远事，验之以近物，参之以平心，流言止焉，恶言死焉</li>
<li>语曰：“流丸止于瓯臾，流言止于知者</li>
<li><strong>无用吾之所短，遇人之所长</strong></li>
<li>君子能为可贵，不能使人必贵己；<strong>能为可用，不能使人必用己</strong></li>
<li>天下之人，唯各特意哉，然而有所共予也<ul>
<li>{虽然各不相同，但是也有共同的地方}</li>
</ul>
</li>
</ul>
<p>{曾子是荀子老师？}</p>
<h2>宥坐</h2>
<blockquote>
<p>孔子观于鲁桓公之庙，有欹器焉，孔子问于守庙者曰：“此为何器？”守庙者曰：“此盖为宥坐之器，”孔子曰：“吾闻宥坐之器者，虚则欹，中则正，满则覆。”孔子顾谓弟子曰：“注水焉。”弟子挹水而注之。中而正，满而覆，虚而欹，孔子喟然而叹曰：“吁！恶有满而不覆者哉！”子路曰：“敢问持满有道乎？”孔子曰：“聪明圣知，守之以愚；功被天下，守之以让；勇力抚世，守之以怯，富有四海，守之以谦：此所谓挹而损之之道也。</p>
</blockquote>
<ul>
<li>故居处足以聚徒成群，言谈足饰邪营众，强足以反是独立，此小人之桀雄也，不可不诛也</li>
<li>诗曰：‘忧心悄悄，愠于群小。’<strong>小人成群，斯足忧也。</strong></li>
<li><strong>不教而责成功，虐也</strong></li>
<li><strong>三军大败，不可斩也</strong></li>
<li>言先教也</li>
<li>乱其教，繁其刑，其民迷惑而堕焉，则从而制之，是以刑弥繁，而邪不胜</li>
<li>孔子观于东流之水。子贡问于孔子曰：“君子之所以见大水必观焉者，是何？”<ul>
<li>孔子曰：“夫水遍与诸生而无为也，似<strong>德</strong>。</li>
<li>其流也埤下，裾拘必循其理，似<strong>义</strong>，</li>
<li>其洸洸乎不淈尽，似<strong>道</strong>。</li>
<li>若有决行之，其应佚若声响，其赴百仞之谷不惧，似<strong>勇</strong>。</li>
<li>主量必平，似<strong>法</strong>。</li>
<li>盈不求概，似<strong>正</strong>。</li>
<li>淖约微达，似<strong>察</strong>。</li>
<li>以出以入以就鲜絜，似<strong>善化</strong>。</li>
<li>其万折也必东，似<strong>志</strong>。<ul>
<li>是故见大水必观焉。</li>
</ul>
</li>
</ul>
</li>
<li>孔子曰：“吾有耻也，吾有鄙也，吾有殆也：<strong>幼不能强学，老无以教之</strong>，吾耻之，去其故乡，事君而达，卒遇故人曾无旧言，吾鄙之；与小人处者，吾殆之也。</li>
<li>孔子南适楚，厄于陈蔡之间，七日不火食，藜羹不糁，弟子皆有饥色<ul>
<li>女以知者为必用邪？王子比干不见剖心乎！</li>
<li>女以忠者为必用邪？关龙逢不见刑乎！</li>
<li>女以谏者为必用邪？吴子胥不磔姑苏东门外乎！</li>
</ul>
</li>
<li>夫遇不遇者，时也；贤不肖者，材也；君子博学深谋，不遇时者多矣！由是观之，不遇世者众矣，何独丘也哉！且夫芷兰生于深林，非以无人而不芳。<strong>君子之学，非为通也，为穷而不困，忧而意不衰也，知祸福终始而心不惑也。</strong><ul>
<li>{明白人？}</li>
</ul>
</li>
<li>故君子博学深谋，修身端行，以俟其时。</li>
<li>昔晋公子重耳霸心生于曹，越王句践霸心生于会稽，齐桓公小白霸心生于莒。故<strong>居不隐者思不远，身不佚者志不广</strong>；女庸安知吾不得之<strong>桑落之下</strong>？</li>
</ul>
<h2>子道</h2>
<ul>
<li>入孝出弟，人之小行也。上顺下笃，人之中行也；<strong>从道不从君</strong>，从义不从父， 人之大行也</li>
<li>传曰：“从道不从君，从义不从 父</li>
<li>若夫志以礼安，言以类使{说话符合自己的身份 }，则儒道毕矣</li>
<li>父有争子，不行无礼；<strong>士有争友，不为不义</strong>。故子从父，奚子孝？臣从君， 奚臣贞？审其所以从之之谓孝、之谓贞也。”<blockquote>
<p>子路问于孔子曰：“鲁大夫练而床，礼邪？”孔子曰：“吾不知也。”子路出， 谓子贡曰：“吾以为夫子无所不知，夫子徒有所不知。”子贡曰：“汝何问哉？” 子路曰：“由问：‘鲁大夫练而床，礼邪？’夫子曰：‘吾不知也。’”子贡曰： “吾将为女问之。”子贡问曰：“练而床，礼邪？”孔子曰；“非礼也。”子贡出， 谓子路曰：“女谓夫子为有所不知乎！夫子徒无所不知。女问非也。礼：居是邑不非其大夫。</p>
</blockquote>
</li>
</ul>
<p>奋于言者华，奋于行者伐，色知而有能者，小人也。 故君子<strong>知之曰知之</strong>，<strong>不知曰不知</strong>，言之要也；<strong>能之曰能之，不能曰不能</strong>，行之至也。 <strong>言要则知，行至则仁</strong>；既仁且知，夫恶有不足矣哉！”</p>
<blockquote>
<p>子路入，子曰：“由！知者若何？仁者若何？”子路对曰：“知者使人知己， 仁者使人爱己。”子曰：“可谓士矣。”<br>
子贡入，子曰：“赐！知者若何？仁者若何？”子贡对曰：“知者知人，仁者爱人。”子曰：“可谓士君子矣。”<br>
颜渊入， 子曰：“回！知者若何？仁者若何？”颜渊对曰：“知者自知，仁者自爱。”子曰： “可谓明君子矣。”</p>
</blockquote>
<ul>
<li>{认识你自己 know yourself}</li>
</ul>
<blockquote>
<p>子路问于孔子曰：“君子亦有忧乎？”孔子曰：“君子其未得也，则乐其意，既已得之，又乐其治。是以有终生之乐，无一日之忧。小人者其未得也，则忧不得； 既已得之，又恐失之。是以有终身之忧，无一日之乐也。”</p>
</blockquote>
<h2>法行</h2>
<ul>
<li>礼者，<strong>众人法而不知</strong>，圣人法而知之</li>
<li>故君子能<strong>无以利害义</strong>，则耻辱亦无由至矣。</li>
</ul>
<blockquote>
<p>子贡问于孔子曰：“君子之所以贵玉而贱珉者，何也？为夫玉之少而珉 之多邪？”孔子曰：“恶！赐！是何言也！夫君子岂多而贱之，少而贵之哉！夫玉 者，君子比德焉。温润而泽，仁也；栗而理，知也；坚刚而不屈，义也；廉而不刿， 行也；折而不挠，勇也；瑕适并见，情也；扣之，其声清扬而远闻，其止辍然，辞 也。故虽有珉之雕雕，不若玉之章章。诗曰：‘言念君子，温其如玉。’此之 谓也。”</p>
</blockquote>
<ul>
<li><strong>怨人者穷，怨天者无识。失之己而反诸人，岂不亦迂哉</strong>！”____曾子</li>
<li>南郭惠子问于子贡曰：“夫子之门何其杂也？”子贡曰：“君子正身以俟，<strong>欲来者不距，欲去者不止</strong>。且夫良医之门多病人，檃栝之侧多枉木，是以杂也。”</li>
</ul>
<blockquote>
<p>孔子曰：“君子有三思而不可不思也：<strong>少而不学</strong>，长无能也；<strong>老而不教</strong>，死无 思也；<strong>有而不施</strong>，穷无与也。是故君子少思长，则学；老思死，则教；有思穷，则施也。</p>
</blockquote>
<h2>哀公</h2>
<p>口不道善言，心不知邑邑； 不知选贤人善士托其身焉以为己忧；动行不知所务，止立不知所定；日选择于物， 不知所贵；从物如流，不知所归；五凿为正，心从而坏：如此则可谓<strong>庸人</strong>矣。</p>
<p>虽不能尽道术，必有率也；虽不能遍美善，必有处也。是故知不务多，务审其所知；言不务多，务审其所谓；<strong>行不务多，务审其所由</strong>。故知既已知之矣，言既已谓之矣，行既已由之矣， 则若性命肌肤之不可易也。故富贵不足以益也，卑贱不足以损也：如此则可谓<strong>士</strong>矣。</p>
<p>言忠信而心不德，仁义在身而色不伐，思虑明通而辞不争，故犹然如将可及者，<strong>君子</strong>也</p>
<p>行中规绳而 不伤于本，言足法于天下而不伤于身，富有天下而无怨财，布施天下而不病贫：如此则可谓<strong>贤人</strong>矣</p>
<p><strong>知通乎大道，应变而不穷</strong>，辨乎万物之情性者也。大道者，所以变化遂成万物也；情性者，所以理然不取舍也。是故其事大辨乎天地，明察乎日月，总要万物于风雨，缪缪肫肫，其事不可循，若天之嗣，其事不可识，百姓浅然不识其邻： 若此则可谓<strong>大圣</strong>矣</p>
<p>且丘闻之，<strong>君者，舟也；庶人者，水也。水则载舟，水则覆舟</strong>，君以此思危，则危将焉而不至矣？</p>
<p>鲁哀公问于孔子曰：“<strong>寡人生于深宫之中，长于妇人之手</strong>，寡人未尝知哀也， 未尝知忧也，未尝知劳也，未尝知惧也，未尝知危也</p>
<p>故弓调而后求劲焉，马服而后求良焉，士信悫而后求知能焉。士不信尒而有多知能，譬之其豺狼也，不可以身尒也。语曰：‘桓公用其贼，文公用其盗。故明主任计不信怒，闇主信怒不任计。<strong>计胜怒则强</strong>，怒胜计则亡。”</p>
<p>昔舜巧于使民，而造父巧于使马；舜不穷其民，造父不穷其马；是以舜无失民，造父无失马</p>
<p>鸟穷则啄， 兽穷则攫，<strong>人穷则诈</strong>。自古及今，未有穷其下而能无危者也。</p>
<h2>尧问</h2>
<ul>
<li>魏武侯谋事而当，群臣莫能逮，退朝而有喜色</li>
<li>吴起对曰：“楚庄王谋事而当，群臣莫能逮，退朝有忧色。</li>
<li>君子好以道德，故其民归道
-<strong> 君子力如牛，不与牛争力</strong>；走如马，不与马争走；知如士，不与士争知</li>
<li>孙叔敖曰： “吾三相楚而心愈卑，每益禄而施愈博，位滋尊而礼愈恭，是以不得罪于楚之士民 也</li>
<li>昔虞不用宫之奇而晋幷之，莱不用子马而齐幷之，纣刳王子比干而武王得之。 不亲贤用知，故身死国亡也</li>
<li>孙卿迫于乱世，遒于严刑，<strong>上无贤主， 下遇暴秦</strong>，礼义不行，教化不成，仁者绌约，天下冥冥，行全刺之，诸侯大倾。当是时也，知者不得虑，能者不得治，贤者不得使。故君上蔽而无睹，贤人距而不受。</li>
<li>诗曰：“<strong>既明且哲，以保其身</strong>。” 此之谓也。是其所以名声不白，徒与不众，光辉不博也</li>
<li>天地不知， 善桀纣，杀贤良，比干剖心，孔子拘匡，接舆避世，箕子佯狂，田常为乱，阖闾擅强。<strong>为恶得福，善者有殃</strong>。今为说者，又<em>不察其实，乃信其名</em>。时世不同，誉何由生？不得为政，功安能成？志修德厚，孰谓不贤乎！</li>
</ul>
<hr>
<ul>
<li>孔子：仁  </li>
<li>墨子：义  </li>
<li>荀子：礼  </li>
<li>：智  </li>
<li>：信  </li>
</ul>
</body>
</html>

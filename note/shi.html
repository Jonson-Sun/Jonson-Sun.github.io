<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<link type="text/css" rel="stylesheet" href="../css/style.css">
<meta http-equiv="content-type" content="text/html; charset=utf-8">
<meta name="generator" content="ReText 7.0.1">
<title>旧闻</title>
</head>
<body>
<p>2018-10-3:上午</p>
<h1>文天祥:宁死不屈</h1>
<h3>过零丁洋</h3>
<blockquote>
<p>辛苦遭逢起一经,干戈寥落四周星.山河破碎风飘絮,身世浮沉雨打萍<br>
惶恐滩头说惶恐,零丁洋里叹零丁.人生自古谁无死?留取丹心照汗青.</p>
</blockquote>
<h3>正气歌</h3>
<blockquote>
<p>天地有正气，杂然赋流形。下则为河岳，上则为日星。於人曰浩然，沛乎塞苍冥。<br>
皇路当清夷，含和吐明庭。时穷节乃见，一一垂丹青。在齐太史简，在晋董狐笔。<br>
在秦张良椎，在汉苏武节。为严将军头，为嵇侍中血。为张睢阳齿，为颜常山舌。<br>
或为辽东帽，清操厉冰雪。或为出师表，鬼神泣壮烈。或为渡江楫，慷慨吞胡羯。<br>
或为击贼笏，逆竖头破裂。是气所磅礴，凛烈万古存。当其贯日月，生死安足论。<br>
地维赖以立，天柱赖以尊。三纲实系命，道义为之根。嗟予遘阳九，隶也实不力。<br>
楚囚缨其冠，传车送穷北。鼎镬甘如饴，求之不可得。阴房阗鬼火，春院闭天黑。<br>
牛骥同一皂，鸡栖凤凰食。一朝蒙雾露，分作沟中瘠。如此再寒暑，百疠自辟易。<br>
哀哉沮洳场，为我安乐国。岂有他缪巧，阴阳不能贼。顾此耿耿存，仰视浮云白。<br>
悠悠我心悲，苍天曷有极。哲人日已远，典刑在夙昔。风檐展书读，古道照颜色。  </p>
</blockquote>
<h1>摘句</h1>
<blockquote>
<p>四朝忧国鬓如丝,龙马精神海鹤姿<br>
犹耕者倦休而困止也<br>
法不能独立,类不能自行,得其人则存,失其人则亡.<br>
言语不通而心喻<br>
南翔衡阳,北栖雁门<br>
醉翁之意不在酒,在乎山水之间也,山水之乐,得之心而喻之酒也<br>
予谓菊,花之隐逸者也.牡丹,花之富贵者也,莲,花之君子者也.<br>
菊之爱,陶后鲜有问,莲之爱,同予者何人.牡丹之爱,宜乎众矣.</p>
</blockquote>
<h1>今日诗</h1>
<p>文嘉</p>
<blockquote>
<p>今日复今日，今日何其少！
今日又不为，此事何时了？<br>
人生百年几今日，今日不为真可惜！<br>
若言姑待明朝至，明朝又有明朝事。<br>
为君聊赋今日诗，努力请从今日始。  </p>
</blockquote>
<h1>嫦娥</h1>
<p>边贡</p>
<blockquote>
<p>月宫清冷桂团团，岁岁花开只自攀。
共在人间说天上，不知天上忆人间。</p>
</blockquote>
<h1>登金陵雨花台望大江</h1>
<p>高启</p>
<blockquote>
<p>大江来从万山中，山势尽与江流东。<br>
钟山如龙独西上，欲破巨浪乘长风。<br>
江山相雄不相让，形胜争夸天下壮。<br>
秦皇空此瘗黄金，佳气葱葱至今王。<br>
我怀郁塞何由开，酒酣走上城南台；<br>
坐觉苍茫万古意，远自荒烟落日之中来！<br>
石头城下涛声怒，武骑千群谁敢渡？<br>
黄旗入洛竟何祥，铁锁横江未为固。<br>
前三国，后六朝，草生官阙何萧萧。<br>
英雄乘时务割据，几度战血流寒潮。<br>
我生幸逢圣人起南国，祸乱初平事休息。<br>
从今四海永为家，不用长江限南北。  </p>
</blockquote>
<h1>观书</h1>
<p>于谦</p>
<blockquote>
<p>书卷多情似故人，晨昏忧乐每相亲.眼前直下三千字，胸次全无一点尘。<br>
活水源流随处满，东风花柳逐时新. 金鞍玉勒寻芳客，未信我庐别有春。  </p>
</blockquote>
<h1>石灰吟</h1>
<p>于谦</p>
<blockquote>
<p>千锤万凿出深山，烈火焚烧若等闲。
粉骨碎身全不怕，要留清白在人间。</p>
</blockquote>
<h1>闲居感怀</h1>
<p>方孝孺</p>
<blockquote>
<p>凤随天风下，莫息梧桐枝。
群鸱得腐鼠，笑女长苦饥。
举头望八荒，默与千秋期。
一饱亮易得，所存终不移。<br>
池鱼不知海，越鸟不思燕。
蚯蚓霸一穴，神龙轻九天。
小大万相殊，岂惟物性然。
君子勿叹息，彼诚可哀怜</p>
</blockquote>
<h1>《金玫瑰》[俄]巴乌斯托夫斯基/戴骢译</h1>
<blockquote>
<p>夏米认为这些回忆中没有一丝一毫东西能够使苏珊娜开心起来。但叫他奇怪的是小姑娘居然听得津津有味，甚至还没完没了地缠着他把这些故事讲了又讲，而且还要他讲得一回比一回详细。<br>
这不是对往事的回忆，而是回忆的淡淡的影子。这些影子好似一团团薄雾，早己飘散殆尽。这也难怪夏米，因为他从来没想到过有朝一日还要他重新去回想他一生中这段早已逝去的岁月。<br>
谁要是从来未曾听到过沉睡着的年轻女人的依稀可闻的鼻息声，并因此而激动过，谁就不懂得何谓温柔。她的双唇比含露的花瓣还要鲜艳，她的睫毛因夜来的泪珠而熠熠闪光<br>
既然你喜欢给自己选择这样的生活，那就祝你未来幸福<br>
每个人都在为自己的温饱而奔走<br>
每一分钟，每一个在无意中说出来的字眼，每一个无心的流盼，每一个深刻的或者戏谑的想法，人的心脏的每一次觉察不到的搏动，一如杨树的飞絮或者夜间映在水洼中的星光——无不都是一粒粒金粉。<br>
“我们，文学家们，以数十年的时间筛取着数以百万计的这种微尘，不知不觉地把它们聚集拢来，熔成合金；然后将其锻造成我们的“金玫瑰”——中篇小说、长篇小说或者长诗。<br>
“夏米的金玫瑰！我认为这朵玫瑰在某种程度上是我们创作活动的榜样。奇怪的是没有一个人花过力气去探究怎样会从这些珍贵的微尘中产生出生气勃勃的文字的洪流。<br>
“这位老清扫工的金玫瑰是用于祝愿苏珊娜幸福的，而我们的创作则是用于美化大地，用于号召人们为幸福、欢乐和自由而进行斗争，用于开阔人们的心灵，用于使理智的力量战胜黑暗，并像不落的太阳一般光华四射</p>
</blockquote>
<h1>题长安壁主人</h1>
<p>张谓</p>
<blockquote>
<p>世人结交须黄金，黄金不多交不深。
纵令然诺暂相许，终是悠悠行路心。 </p>
</blockquote>
<h1>题破山寺后禅院</h1>
<p>常建</p>
<blockquote>
<p>清晨入古寺，初日照高林。
竹径通幽处，禅房花木深。
山光悦鸟性，潭影空人心。
万籁此都寂，但余钟磬音</p>
</blockquote>
<h1>新嫁娘词</h1>
<p>王建</p>
<blockquote>
<p>三日入厨下，洗手作羹汤。
未谙姑食性，先遣小姑尝。 </p>
</blockquote>
<h1>晚春</h1>
<p>韩愈</p>
<blockquote>
<p>草木知春不久归，百般红紫斗芳菲。
杨花榆荚无才思，惟解漫天作雪飞</p>
</blockquote>
<h1>早春呈水部张十八员外 / 初春小雨</h1>
<p>唐代：韩愈</p>
<blockquote>
<p>天街小雨润如酥，草色遥看近却无。最是一年春好处，绝胜烟柳满皇都。 </p>
</blockquote>
<h1>游春词</h1>
<p>令狐楚</p>
<blockquote>
<p>高楼晓见一花开，便觉春光四面来。暖日晴云知次第，东风不用更相催</p>
</blockquote>
<h1>桃李吟</h1>
<p>邵雍</p>
<blockquote>
<p>桃李因风花满枝，因风桃李却离披。
惨舒相继不离手，忧喜两般都在眉。<br>
泰到盛时须人蛊，否当极处却成随。
今人休爱古人好，只为今人生较迟。</p>
</blockquote>
<h1>登飞来峰</h1>
<p>王安石</p>
<blockquote>
<p>飞来山上千寻塔，闻说鸡鸣见日升。不畏浮云遮望眼，只缘身在最高层。</p>
</blockquote>
<h1>题张司业诗</h1>
<p>宋代：王安石</p>
<blockquote>
<p>苏州司业诗名老，乐府皆言妙入神。看似寻常最奇崛，成如容易却艰辛。</p>
</blockquote>
<h1>众人</h1>
<p>宋代：王安石</p>
<blockquote>
<p>众人纷纷何足竞，是非吾喜非吾病。
颂声交作莽岂贤，四国流言旦犹圣<br>
唯圣人能轻重人，不能铢两为千钧。
乃知轻重不在彼，要之美恶由吾身。 </p>
</blockquote>
<h1>孤桐</h1>
<p>宋代：王安石</p>
<blockquote>
<p>天质自森森，孤高几百寻。
凌霄不屈己，得地本虚心。<br>
岁老根弥壮，阳骄叶更阴。
明时思解愠，愿斫五弦琴  </p>
</blockquote>
<h1>警世通言</h1>
<p>卷十二</p>
<blockquote>
<p>月子弯弯照几州？几家欢乐几家愁。凡家夫妇同罗帐，几家飘散在他州  </p>
</blockquote>
<h1>增广贤文</h1>
<blockquote>
<p>平生不做皱眉事，世上应无切齿人。</p>
</blockquote>
<h1>杨花</h1>
<p>唐代：吴融</p>
<blockquote>
<p>不斗秾华不占红，自飞晴野雪濛濛。
百花长恨风吹落，唯有杨花独爱风。 </p>
</blockquote>
<h1>失题二首</h1>
<p>唐代：唐备</p>
<blockquote>
<p>天若无雪霜，青松不如草。地若无山川，何人重平道。<br>
一日天无风，四溟波尽息。人心风不吹，波浪高百尺。 </p>
</blockquote>
<h1>咏牡丹</h1>
<p>宋代：王溥</p>
<blockquote>
<p>枣花至小能成实，桑叶虽柔解吐丝。
堪笑牡丹如斗大，不成一事又空枝。 </p>
</blockquote>
<h1>致酒行</h1>
<p>唐代：李贺</p>
<blockquote>
<p>零落栖迟一杯酒，主人奉觞客长寿。
主父西游困不归，家人折断门前柳。<br>
吾闻马周昔作新丰客，天荒地老无人识。
空将笺上两行书，直犯龙颜请恩泽。<br>
我有迷魂招不得，雄鸡一声天下白。
少年心事当拿云，谁念幽寒坐呜呃</p>
</blockquote>
<h1>感事</h1>
<p>唐代：王镣</p>
<blockquote>
<p>击石易得火，扣人难动心。今日朱门者，曾恨朱门深</p>
</blockquote>
<h1>黄鹤楼 / 登黄鹤楼</h1>
<p>唐代：崔颢</p>
<blockquote>
<p>昔人已乘黄鹤去，此地空余黄鹤楼。
黄鹤一去不复返，白云千载空悠悠。<br>
晴川历历汉阳树，芳草萋萋鹦鹉洲。
日暮乡关何处是？烟波江上使人愁。 </p>
</blockquote>
<h1>花非花</h1>
<p>唐代：白居易</p>
<blockquote>
<p>花非花，雾非雾。
夜半来，天明去。
来如春梦几多时？
去似朝云无觅处。 </p>
</blockquote>
<h1>答章孝标</h1>
<p>唐代：李绅</p>
<blockquote>
<p>假金方用真金镀，若是真金不镀金。
十载长安得一第，何须空腹用高心。 </p>
</blockquote>
<h1>离思五首·其四</h1>
<p>唐代：元稹</p>
<blockquote>
<p>曾经沧海难为水，除却巫山不是云。
取次花丛懒回顾，半缘修道半缘君。 </p>
</blockquote>
<h1>昌谷北园新笋四首</h1>
<p>唐代：李贺</p>
<blockquote>
<p>箨落长竿削玉开，君看母笋是龙材。
更容一夜抽千尺，别却池园数寸泥</p>
</blockquote>
<h1>竹枝词</h1>
<p>刘禹锡</p>
<blockquote>
<p>瞿塘嘈嘈十二滩，此中道路古来难。
长恨人心不如水，等闲平地起波澜</p>
</blockquote>
<h1>韦员外家花树歌</h1>
<p>唐代：岑参</p>
<blockquote>
<p>今年花似去年好，去年人到今年老。始知人老不如花，
可惜落花君莫扫。君家兄弟不可当，列卿御史尚书郎。
朝回花底恒会客，花扑玉缸春酒香</p>
</blockquote>
<h1>江南曲四首</h1>
<p>唐代：储光羲</p>
<p>绿江深见底，高浪直翻空。
惯是湖边住，舟轻不畏风.</p>
<p>逐流牵荇叶，缘岸摘芦苗。
为惜鸳鸯鸟，轻轻动画桡。</p>
<p>日暮长江里，相邀归渡头。
落花如有意，来去逐船流。</p>
<p>隔江看树色，沿月听歌声。
不是长干住，那从此路行。</p>
<h1>咏华山</h1>
<p>宋代：寇准</p>
<blockquote>
<p>只有天在上，更无山与齐。
举头红日近，回首白云低。 </p>
</blockquote>
<h1>玉楼春·春景</h1>
<p>宋代：宋祁</p>
<blockquote>
<p>东城渐觉风光好。縠皱波纹迎客棹。绿杨烟外晓寒轻，红杏枝头春意闹。<br>
浮生长恨欢娱少。肯爱千金轻一笑。为君持酒劝斜阳，且向花间留晚照。 </p>
</blockquote>
<h1>颂古九首</h1>
<p>宋代：释梵思</p>
<blockquote>
<p>春有百花秋有月，夏有凉风冬有雪。
若无闲事在心头，便是人间好时节</p>
</blockquote>
<h1>寒夜</h1>
<p>宋代：杜耒</p>
<blockquote>
<p>寒夜客来茶当酒，竹炉汤沸火初红。
寻常一样窗前月，才有梅花便不同。 </p>
</blockquote>
<h1>赠刘景文</h1>
<p>宋代：苏轼</p>
<blockquote>
<p>荷尽已无擎雨盖，菊残犹有傲霜枝。
一年好景君须记，最是橙黄橘绿时</p>
</blockquote>
<h1>偶题</h1>
<p>宋代：徐似道</p>
<blockquote>
<p>老去功名不挂怀，高眠之外只清斋。
偶因种竹便多事，风叶扫余还满阶。 </p>
</blockquote>
<h1>商山早行</h1>
<p>唐代：温庭筠</p>
<blockquote>
<p>晨起动征铎，客行悲故乡。
鸡声茅店月，人迹板桥霜。<br>
槲叶落山路，枳花明驿墙。
因思杜陵梦，凫雁满回塘</p>
</blockquote>
<h1>诗二首</h1>
<p>唐代：王梵志</p>
<blockquote>
<p>我有一方便，价值百匹练。
相打长伏弱，至死不入县。<br>
他人骑大马，我独跨驴子。
回顾担柴汉，心下较些子</p>
</blockquote>
<h1>送陈章甫</h1>
<blockquote>
<p>四月南风大麦黄，枣花未落桐叶长。
青山朝别暮还见，嘶马出门思旧乡。<br>
陈侯立身何坦荡，虬须虎眉仍大颡。
腹中贮书一万卷，不肯低头在草莽。<br>
东门酤酒饮我曹，心轻万事如鸿毛。
醉卧不知白日暮，有时空望孤云高。<br>
长河浪头连天黑，津口停舟渡不得。
郑国游人未及家，洛阳行子空叹息。<br>
闻道故林相识多，罢官昨日今如何。</p>
</blockquote>
<h1>山行</h1>
<p>唐代：杜牧</p>
<blockquote>
<p>远上寒山石径斜，白云深-处有人家
停车坐爱枫林晚，霜叶红于二月花。 </p>
</blockquote>
<h1>寄酬兼呈畏之员外·其一</h1>
<p>唐代：李商隐 </p>
<blockquote>
<p>十岁裁诗走马成，冷灰残烛动离情。桐花万里丹山路，雏凤清于老凤声。<br>
剑栈风樯各苦辛，别时冰雪到时春。为凭何逊休联句，瘦尽东阳姓沈人。</p>
</blockquote>
<h1>汴河阻冻</h1>
<p>唐代：杜牧</p>
<blockquote>
<p>千里长河初冻时，玉珂瑶珮响参差。
浮生却似冰底水，日夜东流人不知。 </p>
</blockquote>
<h1>醉中赠符载</h1>
<p>唐代：窦庠</p>
<blockquote>
<p>白社会中尝共醉，青云路上未相逢。
时人莫小池中水，浅处无妨有卧龙。 </p>
</blockquote>
<h1>四怨诗</h1>
<p>唐代：曹邺</p>
<blockquote>
<p>手推呕哑车，朝朝暮暮耕。
未曾分得谷，空得老农名。 </p>
</blockquote>
<h1>四怨三愁五情诗十二首。一怨</h1>
<p>唐代：曹邺</p>
<blockquote>
<p>美人如新花，许嫁还独守。岂无青铜镜，终日自疑丑。 </p>
</blockquote>
<h1>论诗五首</h1>
<h4>清代：赵翼</h4>
<p>满眼生机转化钧，天工人巧日争新。预支五百年新意，到了千年又觉陈。</p>
<p>李杜诗篇万口传，至今已觉不新鲜。江山代有才人出，各领风骚数百年。</p>
<p>只眼须凭自主张，纷纷艺苑漫雌黄。矮人看戏何曾见，都是随人说短长。</p>
<p>少时学语苦难圆，只道工夫半未全。到老始知非力取，三分人事七分天。</p>
<p>诗解穷人我未空，想因诗尚不曾工。熊鱼自笑贪心甚，既要工诗又怕穷</p>
<h1>己亥杂诗·其二百二十</h1>
<p>清代：龚自珍</p>
<blockquote>
<p>九州生气恃风雷，万马齐喑究可哀。
我劝天公重抖擞，不拘一格降人才。 </p>
</blockquote>
<h1>吴宫怀古</h1>
<p>唐代：陆龟蒙</p>
<blockquote>
<p>香径长洲尽棘丛，奢云艳雨只悲风。
吴王事事须亡国，未必西施胜六宫。 </p>
</blockquote>
<h1>吴兴杂诗</h1>
<p>清代：阮元</p>
<blockquote>
<p>交流四水抱城斜，散作千溪遍万家。
深处种菱浅种稻，不深不浅种荷花。 </p>
</blockquote>
<h1>送安惇秀才失解西归</h1>
<p>宋代：苏轼</p>
<blockquote>
<p>旧书不厌百回读，熟读深思子自知。
他年名宦恐不免，今日栖迟那可追。<br>
我昔家居断还往，著书不复窥园葵。
朅来东游慕人爵，弃去旧学従儿嬉。<br>
狂谋谬算百不遂，惟有霜鬓来如期。
故山松柏皆手种，行且拱矣归何时。<br>
万事早知皆有命，十年浪走宁非痴。
与君未可较得失，临别惟有长嗟咨。   </p>
</blockquote>
<h1>绝句</h1>
<p>宋代：陈师道</p>
<blockquote>
<p>书当快意读易尽，客有可人期不来。
世事相违每如此，好怀百岁几回开？ </p>
</blockquote>
<h1>于潜僧绿筠轩</h1>
<p>宋代：苏轼</p>
<blockquote>
<p>可使食无肉，不可使居无竹。无肉令人瘦，无竹令人俗。<br>
人瘦尚可肥，俗士不可医。旁人笑此言，似高还似痴。<br>
若对此君仍大嚼，世间那有扬州鹤。</p>
</blockquote>
<h1>夜吟</h1>
<p>陆游</p>
<blockquote>
<p>六十余年妄学诗，功夫深处独心知。夜来一笑寒灯下，始是金丹换骨来</p>
</blockquote>
<h1>有叹</h1>
<p>宋代：杨万里</p>
<blockquote>
<p>饱喜饥嗔笑杀侬，凤皇未可笑狙公。
尽逃暮四朝三外，犹在桐花竹实中。 </p>
</blockquote>
<h1>下横山，滩头望金华山四首</h1>
<p>宋代：杨万里</p>
<blockquote>
<p>山思江情不负伊，雨姿晴态总成奇。
闭门觅句非诗法，只是征行自有诗。 </p>
</blockquote>
<h1>晓行望云山</h1>
<p>宋代：杨万里</p>
<blockquote>
<p>霁天欲晓未明间，满目奇峰总可观。
却有一峰忽然长，方知不动是真山。 </p>
</blockquote>
<h1>观书有感二首·其一</h1>
<p>宋代：朱熹</p>
<blockquote>
<p>半亩方塘一鉴开，天光云影共徘徊。
问渠那得清如许？为有源头活水来</p>
</blockquote>
<h1>活水亭观书有感二首·其二</h1>
<p>宋代：朱熹</p>
<blockquote>
<p>昨夜江边春水生，艨艟巨舰一毛轻。
向来枉费推移力，此日中流自在行</p>
</blockquote>
<h1>过松源晨炊漆公店</h1>
<p>宋代：杨万里</p>
<blockquote>
<p>莫言下岭便无难，赚得行人错喜欢。
正入万山圈子里，一山放过一山拦。</p>
</blockquote>
<h1>游园不值</h1>
<p>宋代：叶绍翁</p>
<blockquote>
<p>应怜屐齿印苍苔，小扣柴扉久不开。
春色满园关不住，一枝红杏出墙来</p>
</blockquote>
<h1>题临安邸</h1>
<p>宋代：林升</p>
<blockquote>
<p>山外青山楼外楼，西湖歌舞几时休？
暖风熏得游人醉，直把杭州作汴州。 </p>
</blockquote>
<h1>五峰诗</h1>
<blockquote>
<p>幽人偏爱青山好，为是青山青不老。山中出云雨太虚，一洗尘埃山更好。</p>
</blockquote>
<h1>题壁二首</h1>
<p>宋代：夏元鼎</p>
<blockquote>
<p>崆峒访道屈尊乎，万卷丹书看转愚。
着破铁鞋无觅处，得师全不费功夫。 </p>
</blockquote>
<h1>题上亭驿</h1>
<p>宋代：魏了翁</p>
<blockquote>
<p>红锦绷盛河北贼，紫金盏酌寿王姬。
弄成晚岁琅当曲，正是三郎快活时。 </p>
</blockquote>
<h1>次虞仲房司马送秋韵</h1>
<p>宋代：丁世昌</p>
<blockquote>
<p>自入秋光能几时，无端又赋别秋诗。
夜长月冷虫鸣急，天阔风高雁过迟。<br>
三径黄花存旧节，半栏红叶堕残枝。
往来毕竟乘除法，何用年年宋玉悲</p>
</blockquote>
<h1>乡村四月</h1>
<p>宋代：翁卷</p>
<blockquote>
<p>绿遍山原白满川，子规声里雨如烟。
乡村四月闲人少，才了蚕桑又插田。</p>
</blockquote>
<h1>水仙子·讥时</h1>
<p>元代：张鸣善</p>
<blockquote>
<p>铺眉苫眼早三公，裸袖揎拳享万钟。胡言乱语成时用，大纲来都是哄<br>
说英雄谁是英雄？五眼鸡岐山鸣凤。两头蛇南阳卧龙，三脚猫渭水飞熊。</p>
</blockquote>
<h1>梁甫吟</h1>
<p>元代：刘基</p>
<blockquote>
<p>谁谓秋月明？蔽之不必一尺翳。
谁谓江水清？淆之不必一斗泥。
人情旦暮有翻覆，平地倏忽成山溪。<br>
君不见桓公相仲父，竖刁终乱齐；
秦穆信逢孙，遂违百里奚。<br>
赤符天子明见万里外，乃以薏苡为文犀。<br>
停婚仆碑何震怒，青天白日生虹蜺。
明良际会有如此，而况童角不辨粟与稊  。
外间皇父中艳妻，马角突兀连牝鸡。
以聪为聋狂作圣，颠倒衣裳行蒺藜。<br>
屈原怀沙子胥弃，魑魅叫啸风凄凄。<br>
梁甫吟，悲以凄。
岐山竹实日稀少，凤凰憔悴将安栖！ </p>
</blockquote>
<h1>两汉：佚名</h1>
<p>上山采蘼芜，下山逢故夫。
长跪问故夫，新人复何如？<br>
新人虽言好，未若故人姝。
颜色类相似，手爪不相如。<br>
新人从门入，故人从閤去。
新人工织缣，故人工织素。<br>
织缣日一匹，织素五丈余。
将缣来比素，新人不如故。  </p>
<h1>【中吕】红绣鞋　阅世</h1>
<p>元代：宋方壶</p>
<blockquote>
<p>短命的偏逢薄幸，老成的偏遇真成，无情的休想遇多情。<br>
懵懂的怜瞌睡，鹘伶的惜惺惺，若要轻别人还自轻。<br>
雨潇潇一帘风劲，昏惨惨半点灯明，地炉无火拨残星。<br>
薄设设衾剩铁，孤另另枕如冰，我却是怎支吾今夜冷？</p>
</blockquote>
<h1>杂项</h1>
<ul>
<li>十大风景区:<ul>
<li>长城,苏州园林,桂林山水,黄山,西湖,三峡,始皇陵,故宫,日月潭,避暑山庄</li>
</ul>
</li>
<li>四大佛教名山:<ul>
<li>五台山,普陀山,九华山,峨眉山</li>
</ul>
</li>
<li>四大道教名山<ul>
<li>武当山,龙虎山,齐云山,青城山</li>
</ul>
</li>
<li>四大名窟:<ul>
<li>龙门石窟,云冈石窟,莫高窟,麦积山石窟</li>
</ul>
</li>
<li>江南三个名楼:<ul>
<li>岳阳楼,黄鹤楼,腾王阁</li>
</ul>
</li>
<li>世人以人所尤长,众所不及者谓之圣</li>
<li>上无君侯有司之势,而下无大臣职事之官</li>
<li>贫无所苦,清醒过日而已</li>
<li>举而措之天下之民,谓之事业</li>
<li>公道达而私门塞,公义明而私事息</li>
<li>剑不试则利墩暗</li>
<li>相访不辞千里远</li>
<li>芝兰生于深山,不以无人而不芳</li>
<li>生则不得事养,四则不得饭含</li>
<li>金多从中为上客,夜夜算络眠独迟</li>
<li>吟诗作赋北窗中,万言不值一杯水</li>
<li>一身转战三千里,一剑曾挡百万师</li>
<li>唯怜一灯影,万里眼中明</li>
<li>十年一觉扬州梦,赢得青楼薄幸名</li>
<li>江山也要伟人扶,养天地正气,法古今完人</li>
<li>男儿不展风云志,空负天生八尺躯</li>
<li>吾身虽瘦,必肥天下</li>
<li>刚毅,木讷,近仁</li>
<li>不仁者,不可以久处约,不可以长处乐</li>
<li>糟糠不饱者,不务梁肉</li>
<li>遂将三五少年辈,登高远望形神开</li>
<li>经定而后纬成,理定而后词畅</li>
<li>他们都曾因贫穷而少有机会,却因奋斗而功成名就</li>
<li>劳动是人建立对自己理智力量的信心</li>
<li>人在山外觉山小,人在山中觉山深</li>
<li>世上何尝有天生的勇者,都是锻炼来的</li>
<li>心灵的门扉都是虚掩着的</li>
<li>井淘三遍吃好水,人从三师武艺高</li>
<li></li>
</ul>
<center><a href="/index.html">返回首页</a></center>
</body>
</html>
